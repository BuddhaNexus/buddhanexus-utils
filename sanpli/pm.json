[
{
  "pli-tv-bu-pm-pj1": "pārājika 1. methunadhammayo pana bhikkhu bhikkhūnaṃ sikkhāsājīvasamāpanno sikkhaṃ appaccakkhāya dubbalyaṃ anāvikatvā methunaṃ dhammaṃ paṭiseveyya, antamaso tiracchānagatāyapi, pārājiko hoti asaṃvāso.",
  "pli-tv-bu-pm-pj2": "pārājika 2. adinnādānayo pana bhikkhu gāmā vā araññā vā adinnaṃ theyyasaṅkhātaṃ ādiyeyya, yathārūpe adinnādāne rājāno coraṃ gahetvā haneyyuṃ vā bandheyyuṃ vā pabbājeyyuṃ vā corosi bālosi mūḷhosi thenosīti, tathārūpaṃ bhikkhu adinnaṃ ādiyamāno ayampi pārājiko hoti asaṃvāso.",
  "pli-tv-bu-pm-pj3": "pārājika 3. manussaviggahayo pana bhikkhu sañcicca manussaviggahaṃ jīvitā voropeyya, satthahārakaṃ vāssa pariyeseyya, maraṇavaṇṇaṃ vā saṃvaṇṇeyya, maraṇāya vā samādapeyya “ambho purisa kiṃ tuyhiminā pāpakena dujjīvitena, mataṃ te jīvitā seyyo”ti, iti cittamano cittasaṅkappo anekapariyāyena maraṇavaṇṇaṃ vā saṃvaṇṇeyya, maraṇāya vā samādapeyya, ayampi pārājiko hoti asaṃvāso.",
  "pli-tv-bu-pm-pj4": "pārājika 4. uttarimanussadhammayo pana bhikkhu anabhijānaṃ uttarimanussadhammaṃ attupanāyikaṃ alamariyañāṇadassanaṃ samudācareyya “iti jānāmi, iti passāmī”ti, tato aparena samayena samanuggāhīyamāno vā asamanuggāhīyamāno vā āpanno visuddhāpekkho evaṃ vadeyya “ajānamevaṃ āvuso avacaṃ jānāmi, apassaṃ passāmi, tucchaṃ musā vilapi”nti, aññatra adhimānā, ayampi pārājiko hoti asaṃvāso.",
  "pli-tv-bu-pm-ss1": "saṅghādisesa 1. sukkavissaṭṭhisañcetanikā sukkavissaṭṭhi aññatra supinantā saṅghādiseso.",
  "pli-tv-bu-pm-ss2": "saṅghādisesa 2. kāyasaṃsaggayo pana bhikkhu otiṇṇo vipariṇatena cittena mātugāmena saddhiṃ kāyasaṃsaggaṃ samāpajjeyya hatthaggāhaṃ vā veṇiggāhaṃ vā aññatarassa vā aññatarassa vā aṅgassa parāmasanaṃ, saṅghādiseso.",
  "pli-tv-bu-pm-ss3": "saṅghādisesa 3. duṭṭhullavācāyo pana bhikkhu otiṇṇo vipariṇatena cittena mātugāmaṃ duṭṭhullāhi vācāhi obhāseyya yathā taṃ yuvā yuvatiṃ methunupasaṃhitāhi, saṅghādiseso.",
  "pli-tv-bu-pm-ss4": "saṅghādisesa 4. attakāmapāricariyayo pana bhikkhu otiṇṇo vipariṇatena cittena mātugāmassa santike attakāmapāricariyāya vaṇṇaṃ bhāseyya “etadaggaṃ bhagini pāricariyānaṃ yā mādisaṃ sīlavantaṃ kalyāṇadhammaṃ brahmacāriṃ etena dhammena paricareyyā”ti methunupasaṃhitena, saṅghādiseso.",
  "pli-tv-bu-pm-ss5": "saṅghādisesa 5. sañcarittayo pana bhikkhu sañcarittaṃ samāpajjeyya itthiyā vā purisamatiṃ purisassa vā itthimatiṃ, jāyattane vā jārattane vā, antamaso taṅkhaṇikāyapi, saṅghādiseso.",
  "pli-tv-bu-pm-ss6": "saṅghādisesa 6. kuṭikārasaññācikāya pana bhikkhunā kuṭiṃ kārayamānena assāmikaṃ attuddesaṃ pamāṇikā kāretabbā, tatridaṃ pamāṇaṃ, dīghaso dvādasa vidatthiyo sugatavidatthiyā, tiriyaṃ sattantarā, bhikkhū abhinetabbā vatthudesanāya, tehi bhikkhūhi vatthu desetabbaṃ anārambhaṃ saparikkamanaṃ. sārambhe ce bhikkhu vatthusmiṃ aparikkamane saññācikāya kuṭiṃ kāreyya, bhikkhū vā anabhineyya vatthudesanāya, pamāṇaṃ vā atikkāmeyya, saṅghādiseso.",
  "pli-tv-bu-pm-ss7": "saṅghādisesa 7. vihārakāramahallakaṃ pana bhikkhunā vihāraṃ kārayamānena sassāmikaṃ attuddesaṃ bhikkhū abhinetabbā vatthudesanāya, tehi bhikkhūhi vatthu desetabbaṃ anārambhaṃ saparikkamanaṃ. sārambhe ce bhikkhu vatthusmiṃ aparikkamane mahallakaṃ vihāraṃ kāreyya, bhikkhū vā anabhineyya vatthudesanāya, saṅghādiseso.",
  "pli-tv-bu-pm-ss8": "saṅghādisesa 8. duṭṭhadosayo pana bhikkhu bhikkhuṃ duṭṭho doso appatīto amūlakena pārājikena dhammena anuddhaṃseyya “appeva nāma naṃ imamhā brahmacariyā cāveyya”nti, tato aparena samayena samanuggāhīyamāno vā asamanuggāhīyamāno vā amūlakañceva taṃ adhikaraṇaṃ hoti, bhikkhu ca dosaṃ patiṭṭhāti, saṅghādiseso.",
  "pli-tv-bu-pm-ss9": "saṅghādisesa 9. aññabhāgiyayo pana bhikkhu bhikkhuṃ duṭṭho doso appatīto aññabhāgiyassa adhikaraṇassa kiñcidesaṃ lesamattaṃ upādāya pārājikena dhammena anuddhaṃseyya “appeva nāma naṃ imamhā brahmacariyā cāveyya”nti, tato aparena samayena samanuggāhīyamāno vā asamanuggāhīyamāno vā aññabhāgiyañceva taṃ adhikaraṇaṃ hoti kocideso lesamatto upādinno, bhikkhu ca dosaṃ patiṭṭhāti, saṅghādiseso.",
  "pli-tv-bu-pm-ss10": "saṅghādisesa 10. saṅghabhedayo pana bhikkhu samaggassa saṅghassa bhedāya parakkameyya, bhedanasaṃvattanikaṃ vā adhikaraṇaṃ samādāya paggayha tiṭṭheyya, so bhikkhu bhikkhūhi evamassa vacanīyo “māyasmā samaggassa saṅghassa bhedāya parakkami, bhedanasaṃvattanikaṃ vā adhikaraṇaṃ samādāya paggayha aṭṭhāsi, sametāyasmā saṅghena, samaggo hi saṅgho sammodamāno avivadamāno ekuddeso phāsu viharatī”ti, evañca so bhikkhu bhikkhūhi vuccamāno tatheva paggaṇheyya, so bhikkhu bhikkhūhi yāvatatiyaṃ samanubhāsitabbo tassa paṭinissaggāya, yāvatatiyañce samanubhāsiyamāno taṃ paṭinissajjeyya, iccetaṃ kusalaṃ, no ce paṭinissajjeyya, saṅghādiseso.",
  "pli-tv-bu-pm-ss11": "saṅghādisesa 11. bhedānuvattakatasseva kho pana bhikkhussa bhikkhū honti anuvattakā vaggavādakā eko vā dve vā tayo vā, te evaṃ vadeyyuṃ “māyasmanto etaṃ bhikkhuṃ kiñci avacuttha, dhammavādī ceso bhikkhu, vinayavādī ceso bhikkhu, amhākañceso bhikkhu chandañca ruciñca ādāya voharati, jānāti, no bhāsati, amhākampetaṃ khamatī”ti, te bhikkhū bhikkhūhi evamassu vacanīyā “māyasmanto evaṃ avacuttha, na ceso bhikkhu dhammavādī, na ceso bhikkhu vinayavādī, māyasmantānampi saṅghabhedo ruccittha, sametāyasmantānaṃ saṅghena, samaggo hi saṅgho sammodamāno avivadamāno ekuddeso phāsu viharatī”ti, evañca te bhikkhū bhikkhūhi vuccamānā tatheva paggaṇheyyuṃ, te bhikkhū bhikkhūhi yāvatatiyaṃ samanubhāsitabbā tassa paṭinissaggāya, yāvatatiyañce samanubhāsiyamānā taṃ paṭinissajjeyyuṃ, iccetaṃ kusalaṃ, no ce paṭinissajjeyyuṃ, saṅghādiseso.",
  "pli-tv-bu-pm-ss12": "saṅghādisesa 12. dubbacabhikkhu paneva dubbacajātiko hoti uddesapariyāpannesu sikkhāpadesu bhikkhūhi sahadhammikaṃ vuccamāno attānaṃ avacanīyaṃ karoti “mā maṃ āyasmanto kiñci avacuttha kalyāṇaṃ vā pāpakaṃ vā, ahampāyasmante na kiñci vakkhāmi kalyāṇaṃ vā pāpakaṃ vā, viramathāyasmanto mama vacanāyā”ti, so bhikkhu bhikkhūhi evamassa vacanīyo “māyasmā attānaṃ avacanīyaṃ akāsi, vacanīyamevāyasmā attānaṃ karotu, āyasmāpi bhikkhū vadatu sahadhammena, bhikkhūpi āyasmantaṃ vakkhanti sahadhammena, evaṃ saṃvaddhā hi tassa bhagavato parisā yadidaṃ aññamaññavacanena aññamaññavuṭṭhāpanenā”ti, evañca so bhikkhu bhikkhūhi vuccamāno tatheva paggaṇheyya, so bhikkhu bhikkhūhi yāvatatiyaṃ samanubhāsitabbo tassa paṭinissaggāya, yāvatatiyañce samanubhāsiyamāno taṃ paṭinissajjeyya, iccetaṃ kusalaṃ, no ce paṭinissajjeyya, saṅghādiseso.",
  "pli-tv-bu-pm-ss13": "saṅghādisesa 13. kuladūsakabhikkhu paneva aññataraṃ gāmaṃ vā nigamaṃ vā upanissāya viharati kuladūsako pāpasamācāro, tassa kho pāpakā samācārā dissanti ceva suyyanti ca, kulāni ca tena duṭṭhāni dissanti ceva suyyanti ca, so bhikkhu bhikkhūhi evamassa vacanīyo “āyasmā kho kuladūsako pāpasamācāro, āyasmato kho pāpakā samācārā dissanti ceva suyyanti ca, kulāni cāyasmatā duṭṭhāni dissanti ceva suyyanti ca, pakkamatāyasmā imamhā āvāsā, alaṃ te idha vāsenā”ti, evañca so bhikkhu bhikkhūhi vuccamāno te bhikkhū evaṃ vadeyya “chandagāmino ca bhikkhū, dosagāmino ca bhikkhū, mohagāmino ca bhikkhū, bhayagāmino ca bhikkhū tādisikāya āpattiyā ekaccaṃ pabbājenti, ekaccaṃ na pabbājentī”ti, so bhikkhu bhikkhūhi evamassa vacanīyo “māyasmā evaṃ avaca, na ca bhikkhū chandagāmino, na ca bhikkhū dosagāmino, na ca bhikkhū mohagāmino, na ca bhikkhū bhayagāmino, āyasmā kho kuladūsako pāpasamācāro, āyasmato kho pāpakā samācārā dissanti ceva suyyanti ca, kulāni cāyasmatā duṭṭhāni dissanti ceva suyyanti ca, pakkamatāyasmā imamhā āvāsā, alaṃ te idha vāsenā”ti, evañca so bhikkhu bhikkhūhi vuccamāno tatheva paggaṇheyya, so bhikkhu bhikkhūhi yāvatatiyaṃ samanubhāsitabbo tassa paṭinissaggāya, yāvatatiyañce samanubhāsiyamāno taṃ paṭinissajjeyya, iccetaṃ kusalaṃ, no ce paṭinissajjeyya, saṅghādiseso.",
  "pli-tv-bu-pm-ay1": "aniyata 1. paṭhamaaniyatayo pana bhikkhu mātugāmena saddhiṃ eko ekāya raho paṭicchanne āsane alaṃkammaniye nisajjaṃ kappeyya, tamenaṃ saddheyyavacasā upāsikā disvā tiṇṇaṃ dhammānaṃ aññatarena vadeyya pārājikena vā saṅghādisesena vā pācittiyena vā, nisajjaṃ bhikkhu paṭijānamāno tiṇṇaṃ dhammānaṃ aññatarena kāretabbo pārājikena vā saṅghādisesena vā pācittiyena vā, yena vā sā saddheyyavacasā upāsikā vadeyya, tena so bhikkhu kāretabbo, ayaṃ dhammo aniyato.",
  "pli-tv-bu-pm-ay2": "aniyata 2. dutiyaaniyatana heva kho pana paṭicchannaṃ āsanaṃ hoti nālaṃkammaniyaṃ, alañca kho hoti mātugāmaṃ duṭṭhullāhi vācāhi obhāsituṃ, yo pana bhikkhu tathārūpe āsane mātugāmena saddhiṃ eko ekāya raho nisajjaṃ kappeyya, tamenaṃ saddheyyavacasā upāsikā disvā dvinnaṃ dhammānaṃ aññatarena vadeyya saṅghādisesena vā pācittiyena vā, nisajjaṃ bhikkhu paṭijānamāno dvinnaṃ dhammānaṃ aññatarena kāretabbo saṅghādisesena vā pācittiyena vā, yena vā sā saddheyyavacasā upāsikā vadeyya, tena so bhikkhu kāretabbo, ayampi dhammo aniyato.",
  "pli-tv-bu-pm-np1": "nissaggiya pācittiya 1. kathinaniṭṭhitacīvarasmiṃ bhikkhunā ubbhatasmiṃ kathine dasāhaparamaṃ atirekacīvaraṃ dhāretabbaṃ, taṃ atikkāmayato nissaggiyaṃ pācittiyaṃ.",
  "pli-tv-bu-pm-np2": "nissaggiya pācittiya 2. udositaniṭṭhitacīvarasmiṃ bhikkhunā ubbhatasmiṃ kathine ekarattampi ce bhikkhu ticīvarena vippavaseyya, aññatra bhikkhusammutiyā nissaggiyaṃ pācittiyaṃ.",
  "pli-tv-bu-pm-np3": "nissaggiya pācittiya 3. akālacīvaraniṭṭhitacīvarasmiṃ bhikkhunā ubbhatasmiṃ kathine bhikkhuno paneva akālacīvaraṃ uppajjeyya, ākaṅkhamānena bhikkhunā paṭiggahetabbaṃ, paṭiggahetvā khippameva kāretabbaṃ, no cassa pāripūri, māsaparamaṃ tena bhikkhunā taṃ cīvaraṃ nikkhipitabbaṃ ūnassa pāripūriyā satiyā paccāsāya. tato ce uttari nikkhipeyya satiyāpi paccāsāya, nissaggiyaṃ pācittiyaṃ.",
  "pli-tv-bu-pm-np4": "nissaggiya pācittiya 4. purāṇacīvarayo pana bhikkhu aññātikāya bhikkhuniyā purāṇacīvaraṃ dhovāpeyya vā rajāpeyya vā ākoṭāpeyya vā, nissaggiyaṃ pācittiyaṃ.",
  "pli-tv-bu-pm-np5": "nissaggiya pācittiya 5. cīvarapaṭiggahaṇayo pana bhikkhu aññātikāya bhikkhuniyā hatthato cīvaraṃ paṭiggaṇheyya aññatra pārivattakā, nissaggiyaṃ pācittiyaṃ.",
  "pli-tv-bu-pm-np6": "nissaggiya pācittiya 6. aññātakaviññattiyo pana bhikkhu aññātakaṃ gahapatiṃ vā gahapatāniṃ vā cīvaraṃ viññāpeyya aññatra samayā, nissaggiyaṃ pācittiyaṃ. tatthāyaṃ samayo, acchinnacīvaro vā hoti bhikkhu, naṭṭhacīvaro vā, ayaṃ tattha samayo.",
  "pli-tv-bu-pm-np7": "nissaggiya pācittiya 7. tatuttaritañce aññātako gahapati vā gahapatānī vā bahūhi cīvarehi abhihaṭṭhuṃ pavāreyya, santaruttaraparamaṃ tena bhikkhunā tato cīvaraṃ sāditabbaṃ. tato ce uttari sādiyeyya, nissaggiyaṃ pācittiyaṃ.",
  "pli-tv-bu-pm-np8": "nissaggiya pācittiya 8. paṭhamaupakkhaṭabhikkhuṃ paneva uddissa aññātakassa gahapatissa vā gahapatāniyā vā cīvaracetāpannaṃ upakkhaṭaṃ hoti “iminā cīvaracetāpannena cīvaraṃ cetāpetvā itthannāmaṃ bhikkhuṃ cīvarena acchādessāmī”ti, tatra ce so bhikkhu pubbe appavārito upasaṅkamitvā cīvare vikappaṃ āpajjeyya “sādhu vata maṃ āyasmā iminā cīvaracetāpannena evarūpaṃ vā evarūpaṃ vā cīvaraṃ cetāpetvā acchādehī”ti kalyāṇakamyataṃ upādāya, nissaggiyaṃ pācittiyaṃ.",
  "pli-tv-bu-pm-np9": "nissaggiya pācittiya 9. dutiyaupakkhaṭabhikkhuṃ paneva uddissa ubhinnaṃ aññātakānaṃ gahapatīnaṃ vā gahapatānīnaṃ vā paccekacīvaracetāpannāni upakkhaṭāni honti “imehi mayaṃ paccekacīvaracetāpannehi paccekacīvarāni cetāpetvā itthannāmaṃ bhikkhuṃ cīvarehi acchādessāmā”ti, tatra ce so bhikkhu pubbe appavārito upasaṅkamitvā cīvare vikappaṃ āpajjeyya “sādhu vata maṃ āyasmanto imehi paccekacīvaracetāpannehi evarūpaṃ vā evarūpaṃ vā cīvaraṃ cetāpetvā acchādetha ubhova santā ekenā”ti kalyāṇakamyataṃ upādāya, nissaggiyaṃ pācittiyaṃ.",
  "pli-tv-bu-pm-np10": "nissaggiya pācittiya 10. rājabhikkhuṃ paneva uddissa rājā vā rājabhoggo vā brāhmaṇo vā gahapatiko vā dūtena cīvaracetāpannaṃ pahiṇeyya “iminā cīvaracetāpannena cīvaraṃ cetāpetvā itthannāmaṃ bhikkhuṃ cīvarena acchādehī”ti. so ce dūto taṃ bhikkhuṃ upasaṅkamitvā evaṃ vadeyya “idaṃ kho, bhante, āyasmantaṃ uddissa cīvaracetāpannaṃ ābhataṃ, paṭiggaṇhātu āyasmā cīvaracetāpanna”nti. tena bhikkhunā so dūto evamassa vacanīyo “na kho mayaṃ, āvuso, cīvaracetāpannaṃ paṭiggaṇhāma, cīvarañca kho mayaṃ paṭiggaṇhāma kālena kappiya”nti. so ce dūto taṃ bhikkhuṃ evaṃ vadeyya “atthi panāyasmato koci veyyāvaccakaro”ti. cīvaratthikena, bhikkhave, bhikkhunā veyyāvaccakaro niddisitabbo ārāmiko vā upāsako vā “eso kho, āvuso, bhikkhūnaṃ veyyāvaccakaro”ti. so ce dūto taṃ veyyāvaccakaraṃ saññāpetvā taṃ bhikkhuṃ upasaṅkamitvā evaṃ vadeyya “yaṃ kho, bhante, āyasmā veyyāvaccakaraṃ niddisi, saññatto so mayā, upasaṅkamatāyasmā kālena, cīvarena taṃ acchādessatī”ti. cīvaratthikena, bhikkhave, bhikkhunā veyyāvaccakaro upasaṅkamitvā dvattikkhattuṃ codetabbo sāretabbo “attho me, āvuso, cīvarenā”ti, dvattikkhattuṃ codayamāno sārayamāno taṃ cīvaraṃ abhinipphādeyya, iccetaṃ kusalaṃ, no ce abhinipphādeyya, catukkhattuṃ pañcakkhattuṃ chakkhattuparamaṃ tuṇhībhūtena uddissa ṭhātabbaṃ, catukkhattuṃ pañcakkhattuṃ chakkhattuparamaṃ tuṇhībhūto uddissa tiṭṭhamāno taṃ cīvaraṃ abhinipphādeyya, iccetaṃ kusalaṃ, tato ce uttari vāyamamāno taṃ cīvaraṃ abhinipphādeyya, nissaggiyaṃ pācittiyaṃ. no ce abhinipphādeyya, yatassa cīvaracetāpannaṃ ābhataṃ, tattha sāmaṃ vā gantabbaṃ, dūto vā pāhetabbo “yaṃ kho tumhe āyasmanto bhikkhuṃ uddissa cīvaracetāpannaṃ pahiṇittha, na taṃ tassa bhikkhuno kiñci atthaṃ anubhoti, yuñjantāyasmanto sakaṃ, mā vo sakaṃ vinassā”ti, ayaṃ tattha sāmīci.",
  "pli-tv-bu-pm-np11": "nissaggiya pācittiya 11. kosiyayo pana bhikkhu kosiyamissakaṃ santhataṃ kārāpeyya, nissaggiyaṃ pācittiyaṃ.",
  "pli-tv-bu-pm-np12": "nissaggiya pācittiya 12. suddhakāḷakayo pana bhikkhu suddhakāḷakānaṃ eḷakalomānaṃ santhataṃ kārāpeyya, nissaggiyaṃ pācittiyaṃ.",
  "pli-tv-bu-pm-np13": "nissaggiya pācittiya 13. dvebhāganavaṃ pana bhikkhunā santhataṃ kārayamānena dve bhāgā suddhakāḷakānaṃ eḷakalomānaṃ ādātabbā, tatiyaṃ odātānaṃ, catutthaṃ gocariyānaṃ. anādā ce bhikkhu dve bhāge suddhakāḷakānaṃ eḷakalomānaṃ, tatiyaṃ odātānaṃ, catutthaṃ gocariyānaṃ, navaṃ santhataṃ kārāpeyya, nissaggiyaṃ pācittiyaṃ.",
  "pli-tv-bu-pm-np14": "nissaggiya pācittiya 14. chabbassanavaṃ pana bhikkhunā santhataṃ kārāpetvā chabbassāni dhāretabbaṃ, orena ce channaṃ vassānaṃ taṃ santhataṃ vissajjetvā vā avissajjetvā vā aññaṃ navaṃ santhataṃ kārāpeyya aññatra bhikkhusammutiyā, nissaggiyaṃ pācittiyaṃ.",
  "pli-tv-bu-pm-np15": "nissaggiya pācittiya 15. nisīdanasanthatanisīdanasanthataṃ pana bhikkhunā kārayamānena purāṇasanthatassa sāmantā sugatavidatthi ādātabbā dubbaṇṇakaraṇāya. anādā ce bhikkhu purāṇasantha tassa sāmantā sugatavidatthiṃ, navaṃ nisīdanasanthataṃ kārāpeyya, nissaggiyaṃ pācittiyaṃ.",
  "pli-tv-bu-pm-np16": "nissaggiya pācittiya 16. eḷakalomabhikkhuno paneva addhānamaggappaṭipannassa eḷakalomāni uppajjeyyuṃ, ākaṅkhamānena bhikkhunā paṭiggahetabbāni, paṭiggahetvā tiyojanaparamaṃ sahatthā haritabbāni asante hārake. tato ce uttari hareyya, asantepi hārake, nissaggiyaṃ pācittiyaṃ.",
  "pli-tv-bu-pm-np17": "nissaggiya pācittiya 17. eḷakalomadhovāpanayo pana bhikkhu aññātikāya bhikkhuniyā eḷakalomāni dhovāpeyya vā rajāpeyya vā vijaṭāpeyya vā, nissaggiyaṃ pācittiyaṃ.",
  "pli-tv-bu-pm-np18": "nissaggiya pācittiya 18. rūpiyayo pana bhikkhu jātarūparajataṃ uggaṇheyya vā uggaṇhāpeyya vā upanikkhittaṃ vā sādiyeyya, nissaggiyaṃ pācittiyaṃ.",
  "pli-tv-bu-pm-np19": "nissaggiya pācittiya 19. rūpiyasaṃvohārayo pana bhikkhu nānappakārakaṃ rūpiyasaṃvohāraṃ samāpajjeyya, nissaggiyaṃ pācittiyaṃ.",
  "pli-tv-bu-pm-np20": "nissaggiya pācittiya 20. kayavikkayayo pana bhikkhu nānappakārakaṃ kayavikkayaṃ samāpajjeyya, nissaggiyaṃ pācittiyaṃ.",
  "pli-tv-bu-pm-np21": "nissaggiya pācittiya 21. pattadasāhaparamaṃ atirekapatto dhāretabbo, taṃ atikkāmayato nissaggiyaṃ pācittiyaṃ.",
  "pli-tv-bu-pm-np22": "nissaggiya pācittiya 22. ūnapañcabandhanayo pana bhikkhu ūnapañcabandhanena pattena aññaṃ navaṃ pattaṃ cetāpeyya, nissaggiyaṃ pācittiyaṃ. tena bhikkhunā so patto bhikkhuparisāya nissajjitabbo, yo ca tassā bhikkhuparisāya pattapariyanto, so tassa bhikkhuno padātabbo “ayaṃ te bhikkhu patto yāva bhedanāya dhāretabbo”ti, ayaṃ tattha sāmīci.",
  "pli-tv-bu-pm-np23": "nissaggiya pācittiya 23. bhesajjayāni kho pana tāni gilānānaṃ bhikkhūnaṃ paṭisāyanīyāni bhesajjāni, seyyathidaṃ—sappi navanītaṃ telaṃ madhu phāṇitaṃ, tāni paṭiggahetvā sattāhaparamaṃ sannidhikārakaṃ paribhuñjitabbāni, taṃ atikkāmayato nissaggiyaṃ pācittiyaṃ.",
  "pli-tv-bu-pm-np24": "nissaggiya pācittiya 24. vassikasāṭika“māso seso gimhāna”nti bhikkhunā vassikasāṭikacīvaraṃ pariyesitabbaṃ, “addhamāso seso gimhāna”nti katvā nivāsetabbaṃ. orena ce “māso seso gimhāna”nti vassikasāṭikacīvaraṃ pariyeseyya, orena“ddhamāso seso gimhāna”nti katvā nivāseyya, nissaggiyaṃ pācittiyaṃ.",
  "pli-tv-bu-pm-np25": "nissaggiya pācittiya 25. cīvaraacchindanayo pana bhikkhu bhikkhussa sāmaṃ cīvaraṃ datvā kupito anattamano acchindeyya vā acchindāpeyya vā, nissaggiyaṃ pācittiyaṃ.",
  "pli-tv-bu-pm-np26": "nissaggiya pācittiya 26. suttaviññattiyo pana bhikkhu sāmaṃ suttaṃ viññāpetvā tantavāyehi cīvaraṃ vāyāpeyya, nissaggiyaṃ pācittiyaṃ.",
  "pli-tv-bu-pm-np27": "nissaggiya pācittiya 27. mahāpesakārabhikkhuṃ paneva uddissa aññātako gahapati vā gahapatānī vā tantavāyehi cīvaraṃ vāyāpeyya, tatra ce so bhikkhu pubbe appavārito tantavāye upasaṅkamitvā cīvare vikappaṃ āpajjeyya “idaṃ kho, āvuso, cīvaraṃ maṃ uddissa viyyati, āyatañca karotha, vitthatañca, appitañca, suvītañca, suppavāyitañca, suvilekhitañca, suvitacchitañca karotha, appeva nāma mayampi āyasmantānaṃ kiñcimattaṃ anupadajjeyyāmā”ti. evañca so bhikkhu vatvā kiñcimattaṃ anupadajjeyya antamaso piṇḍapātamattampi, nissaggiyaṃ pācittiyaṃ.",
  "pli-tv-bu-pm-np28": "nissaggiya pācittiya 28. accekacīvaradasāhānāgataṃ kattikatemāsikapuṇṇamaṃ bhikkhuno paneva accekacīvaraṃ uppajjeyya, accekaṃ maññamānena bhikkhunā paṭiggahetabbaṃ, paṭiggahetvā yāva cīvarakālasamayaṃ nikkhipitabbaṃ. tato ce uttari nikkhipeyya, nissaggiyaṃ pācittiyaṃ.",
  "pli-tv-bu-pm-np29": "nissaggiya pācittiya 29. sāsaṅkaupavassaṃ kho pana kattikapuṇṇamaṃ yāni kho pana tāni āraññakāni senāsanāni sāsaṅkasammatāni sappaṭibhayāni, tathārūpesu bhikkhu senāsanesu viharanto ākaṅkhamāno tiṇṇaṃ cīvarānaṃ aññataraṃ cīvaraṃ antaraghare nikkhipeyya, siyā ca tassa bhikkhuno kocideva paccayo tena cīvarena vippavāsāya, chārattaparamaṃ tena bhikkhunā tena cīvarena vippavasitabbaṃ. tato ce uttari vippavaseyya aññatra bhikkhusammutiyā, nissaggiyaṃ pācittiyaṃ.",
  "pli-tv-bu-pm-np30": "nissaggiya pācittiya 30. pariṇatayo pana bhikkhu jānaṃ saṅghikaṃ lābhaṃ pariṇataṃ attano pariṇāmeyya, nissaggiyaṃ pācittiyaṃ.",
  "pli-tv-bu-pm-pc1": "pācittiya 1. musāvādasampajānamusāvāde pācittiyaṃ.",
  "pli-tv-bu-pm-pc2": "pācittiya 2. omasavādaomasavāde pācittiyaṃ.",
  "pli-tv-bu-pm-pc3": "pācittiya 3. pesuññabhikkhupesuññe pācittiyaṃ.",
  "pli-tv-bu-pm-pc4": "pācittiya 4. padasodhammayo pana bhikkhu anupasampannaṃ padaso dhammaṃ vāceyya, pācittiyaṃ.",
  "pli-tv-bu-pm-pc5": "pācittiya 5. paṭhamasahaseyyayo pana bhikkhu anupasampannena uttaridirattatirattaṃ sahaseyyaṃ kappeyya, pācittiyaṃ.",
  "pli-tv-bu-pm-pc6": "pācittiya 6. dutiyasahaseyyayo pana bhikkhu mātugāmena sahaseyyaṃ kappeyya, pācittiyaṃ.",
  "pli-tv-bu-pm-pc7": "pācittiya 7. dhammadesanāyo pana bhikkhu mātugāmassa uttarichappañcavācāhi dhammaṃ deseyya aññatra viññunā purisaviggahena, pācittiyaṃ.",
  "pli-tv-bu-pm-pc8": "pācittiya 8. bhūtārocanayo pana bhikkhu anupasampannassa uttarimanussadhammaṃ āroceyya, bhūtasmiṃ pācittiyaṃ.",
  "pli-tv-bu-pm-pc9": "pācittiya 9. duṭṭhullārocanayo pana bhikkhu bhikkhussa duṭṭhullaṃ āpattiṃ anupasampannassa āroceyya aññatra bhikkhusammutiyā, pācittiyaṃ.",
  "pli-tv-bu-pm-pc10": "pācittiya 10. pathavīkhaṇanayo pana bhikkhu pathaviṃ khaṇeyya vā khaṇāpeyya vā pācittiyaṃ.",
  "pli-tv-bu-pm-pc11": "pācittiya 11. bhūtagāmabhūtagāmapātabyatāya pācittiyaṃ.",
  "pli-tv-bu-pm-pc12": "pācittiya 12. aññavādakaaññavādake, vihesake pācittiyaṃ.",
  "pli-tv-bu-pm-pc13": "pācittiya 13. ujjhāpanakaujjhāpanake, khiyyanake pācittiyaṃ.",
  "pli-tv-bu-pm-pc14": "pācittiya 14. paṭhamasenāsanayo pana bhikkhu saṅghikaṃ mañcaṃ vā pīṭhaṃ vā bhisiṃ vā kocchaṃ vā ajjhokāse santharitvā vā santharāpetvā vā taṃ pakkamanto neva uddhareyya, na uddharāpeyya, anāpucchaṃ vā gaccheyya, pācittiyaṃ.",
  "pli-tv-bu-pm-pc15": "pācittiya 15. dutiyasenāsanayo pana bhikkhu saṅghike vihāre seyyaṃ santharitvā vā santharāpetvā vā taṃ pakkamanto neva uddhareyya, na uddharāpeyya, anāpucchaṃ vā gaccheyya, pācittiyaṃ.",
  "pli-tv-bu-pm-pc16": "pācittiya 16. anupakhajjayo pana bhikkhu saṅghike vihāre jānaṃ pubbupagataṃ bhikkhuṃ anupakhajja seyyaṃ kappeyya “yassa sambādho bhavissati, so pakkamissatī”ti etadeva paccayaṃ karitvā anaññaṃ, pācittiyaṃ.",
  "pli-tv-bu-pm-pc17": "pācittiya 17. nikkaḍḍhanayo pana bhikkhu bhikkhuṃ kupito anattamano saṅghikā vihārā nikkaḍḍheyya vā nikkaḍḍhāpeyya vā, pācittiyaṃ.",
  "pli-tv-bu-pm-pc18": "pācittiya 18. vehāsakuṭiyo pana bhikkhu saṅghike vihāre uparivehāsakuṭiyā āhaccapādakaṃ mañcaṃ vā pīṭhaṃ vā abhinisīdeyya vā abhinipajjeyya vā, pācittiyaṃ.",
  "pli-tv-bu-pm-pc19": "pācittiya 19. mahallakavihāramahallakaṃ pana bhikkhunā vihāraṃ kārayamānena yāva dvārakosā aggaḷaṭṭhapanāya ālokasandhiparikammāya dvatticchadanassa pariyāyaṃ appaharite ṭhitena adhiṭṭhātabbaṃ, tato ce uttari appaharitepi ṭhito adhiṭṭhaheyya, pācittiyaṃ.",
  "pli-tv-bu-pm-pc20": "pācittiya 20. sappāṇakayo pana bhikkhu jānaṃ sappāṇakaṃ udakaṃ tiṇaṃ vā mattikaṃ vā siñceyya vā siñcāpeyya vā, pācittiyaṃ.",
  "pli-tv-bu-pm-pc21": "pācittiya 21. ovādayo pana bhikkhu asammato bhikkhuniyo ovadeyya, pācittiyaṃ.",
  "pli-tv-bu-pm-pc22": "pācittiya 22. atthaṅgatasammatopi ce bhikkhu atthaṅgate sūriye bhikkhuniyo ovadeyya, pācittiyaṃ.",
  "pli-tv-bu-pm-pc23": "pācittiya 23. bhikkhunupassayayo pana bhikkhu bhikkhunupassayaṃ upasaṅkamitvā bhikkhuniyo ovadeyya aññatra samayā, pācittiyaṃ. tatthāyaṃ samayo, gilānā hoti bhikkhunī, ayaṃ tattha samayo.",
  "pli-tv-bu-pm-pc24": "pācittiya 24. āmisayo pana bhikkhu evaṃ vadeyya “āmisahetu therā bhikkhū bhikkhuniyo ovadantī”ti, pācittiyaṃ.",
  "pli-tv-bu-pm-pc25": "pācittiya 25. cīvaradānayo pana bhikkhu aññātikāya bhikkhuniyā cīvaraṃ dadeyya aññatra pārivattakā, pācittiyaṃ.",
  "pli-tv-bu-pm-pc26": "pācittiya 26. cīvarasibbanayo pana bhikkhu aññātikāya bhikkhuniyā cīvaraṃ sibbeyya vā sibbāpeyya vā, pācittiyaṃ.",
  "pli-tv-bu-pm-pc27": "pācittiya 27. saṃvidhānayo pana bhikkhu bhikkhuniyā saddhiṃ saṃvidhāya ekaddhānamaggaṃ paṭipajjeyya antamaso gāmantarampi aññatra samayā, pācittiyaṃ. tatthāyaṃ samayo, satthagamanīyo hoti maggo, sāsaṅkasammato, sappaṭibhayo, ayaṃ tattha samayo.",
  "pli-tv-bu-pm-pc28": "pācittiya 28. nāvābhiruhanayo pana bhikkhu bhikkhuniyā saddhiṃ saṃvidhāya ekaṃ nāvaṃ abhiruheyya uddhaṃgāminiṃ vā adhogāminiṃ vā aññatra tiriyaṃ taraṇāya, pācittiyaṃ.",
  "pli-tv-bu-pm-pc29": "pācittiya 29. paripācitayo pana bhikkhu jānaṃ bhikkhuniparipācitaṃ piṇḍapātaṃ bhuñjeyya aññatra pubbe gihisamārambhā, pācittiyaṃ.",
  "pli-tv-bu-pm-pc30": "pācittiya 30. rahonisajjayo pana bhikkhu bhikkhuniyā saddhiṃ eko ekāya raho nisajjaṃ kappeyya, pācittiyaṃ.",
  "pli-tv-bu-pm-pc31": "pācittiya 31. āvasathapiṇḍaagilānena bhikkhunā eko āvasathapiṇḍo bhuñjitabbo. tato ce uttari bhuñjeyya, pācittiyaṃ.",
  "pli-tv-bu-pm-pc32": "pācittiya 32. gaṇabhojanagaṇabhojane aññatra samayā pācittiyaṃ. tatthāyaṃ samayo, gilānasamayo, cīvaradānasamayo, cīvarakārasamayo, addhānagamanasamayo, nāvābhiruhanasamayo, mahāsamayo, samaṇabhattasamayo, ayaṃ tattha samayo.",
  "pli-tv-bu-pm-pc33": "pācittiya 33. paramparabhojanaparamparabhojane aññatra samayā pācittiyaṃ. tatthāyaṃ samayo, gilānasamayo, cīvaradānasamayo, cīvarakārasamayo, ayaṃ tattha samayo.",
  "pli-tv-bu-pm-pc34": "pācittiya 34. kāṇamātubhikkhuṃ paneva kulaṃ upagataṃ pūvehi vā manthehi vā abhihaṭṭhuṃ pavāreyya, ākaṅkhamānena bhikkhunā dvattipattapūrā paṭiggahetabbā. tato ce uttari paṭiggaṇheyya, pācittiyaṃ. dvattipattapūre paṭiggahetvā tato nīharitvā bhikkhūhi saddhiṃ saṃvibhajitabbaṃ, ayaṃ tattha sāmīci.",
  "pli-tv-bu-pm-pc35": "pācittiya 35. paṭhamapavāraṇāyo pana bhikkhu bhuttāvī pavārito anatirittaṃ khādanīyaṃ vā bhojanīyaṃ vā khādeyya vā bhuñjeyya vā, pācittiyaṃ.",
  "pli-tv-bu-pm-pc36": "pācittiya 36. dutiyapavāraṇāyo pana bhikkhu bhikkhuṃ bhuttāviṃ pavāritaṃ anatirittena khādanīyena vā bhojanīyena vā abhihaṭṭhuṃ pavāreyya “handa bhikkhu khāda vā bhuñja vā”ti jānaṃ āsādanāpekkho, bhuttasmiṃ pācittiyaṃ.",
  "pli-tv-bu-pm-pc37": "pācittiya 37. vikālabhojanayo pana bhikkhu vikāle khādanīyaṃ vā bhojanīyaṃ vā khādeyya vā bhuñjeyya vā, pācittiyaṃ.",
  "pli-tv-bu-pm-pc38": "pācittiya 38. sannidhikārakayo pana bhikkhu sannidhikārakaṃ khādanīyaṃ vā bhojanīyaṃ vā khādeyya vā bhuñjeyya vā, pācittiyaṃ.",
  "pli-tv-bu-pm-pc39": "pācittiya 39. paṇītabhojanayāni kho pana tāni paṇītabhojanāni, seyyathidaṃ—sappi, navanītaṃ, telaṃ, madhu, phāṇitaṃ, maccho, maṃsaṃ, khīraṃ, dadhi. yo pana bhikkhu evarūpāni paṇītabhojanāni agilāno attano atthāya viññāpetvā bhuñjeyya, pācittiyaṃ.",
  "pli-tv-bu-pm-pc40": "pācittiya 40. dantaponayo pana bhikkhu adinnaṃ mukhadvāraṃ āhāraṃ āhareyya aññatra udakadantaponā, pācittiyaṃ.",
  "pli-tv-bu-pm-pc41": "pācittiya 41. acelakayo pana bhikkhu acelakassa vā paribbājakassa vā paribbājikāya vā sahatthā khādanīyaṃ vā bhojanīyaṃ vā dadeyya, pācittiyaṃ.",
  "pli-tv-bu-pm-pc42": "pācittiya 42. uyyojanayo pana bhikkhu bhikkhuṃ “ehāvuso, gāmaṃ vā nigamaṃ vā piṇḍāya pavisissāmā”ti tassa dāpetvā vā adāpetvā vā uyyojeyya “gacchāvuso, na me tayā saddhiṃ kathā vā nisajjā vā phāsu hoti, ekakassa me kathā vā nisajjā vā phāsu hotī”ti etadeva paccayaṃ karitvā anaññaṃ, pācittiyaṃ.",
  "pli-tv-bu-pm-pc43": "pācittiya 43. sabhojanayo pana bhikkhu sabhojane kule anupakhajja nisajjaṃ kappeyya, pācittiyaṃ.",
  "pli-tv-bu-pm-pc44": "pācittiya 44. rahopaṭicchannayo pana bhikkhu mātugāmena saddhiṃ raho paṭicchanne āsane nisajjaṃ kappeyya, pācittiyaṃ.",
  "pli-tv-bu-pm-pc45": "pācittiya 45. rahonisajjayo pana bhikkhu mātugāmena saddhiṃ eko ekāya raho nisajjaṃ kappeyya, pācittiyaṃ.",
  "pli-tv-bu-pm-pc46": "pācittiya 46. cārittayo pana bhikkhu nimantito sabhatto samāno santaṃ bhikkhuṃ anāpucchā purebhattaṃ vā pacchābhattaṃ vā kulesu cārittaṃ āpajjeyya aññatra samayā, pācittiyaṃ. tatthāyaṃ samayo, cīvaradānasamayo, cīvarakārasamayo, ayaṃ tattha samayo.",
  "pli-tv-bu-pm-pc47": "pācittiya 47. mahānāmaagilānena bhikkhunā catumāsappaccayapavāraṇā sāditabbā aññatra punapavāraṇāya, aññatra niccapavāraṇāya. tato ce uttari sādiyeyya, pācittiyaṃ.",
  "pli-tv-bu-pm-pc48": "pācittiya 48. uyyuttasenāyo pana bhikkhu uyyuttaṃ senaṃ dassanāya gaccheyya aññatra tathārūpappaccayā, pācittiyaṃ.",
  "pli-tv-bu-pm-pc49": "pācittiya 49. senāvāsasiyā ca tassa bhikkhuno kocideva paccayo senaṃ gamanāya, dirattatirattaṃ tena bhikkhunā senāya vasitabbaṃ. tato ce uttari vaseyya, pācittiyaṃ.",
  "pli-tv-bu-pm-pc50": "pācittiya 50. uyyodhikadirattatirattaṃ ce bhikkhu senāya vasamāno uyyodhikaṃ vā balaggaṃ vā senābyūhaṃ vā anīkadassanaṃ vā gaccheyya, pācittiyaṃ.",
  "pli-tv-bu-pm-pc51": "pācittiya 51. surāpānasurāmerayapāne pācittiyaṃ.",
  "pli-tv-bu-pm-pc52": "pācittiya 52. aṅgulipatodakaaṅgulipatodake pācittiyaṃ.",
  "pli-tv-bu-pm-pc53": "pācittiya 53. hasadhammaudake hasadhamme pācittiyaṃ.",
  "pli-tv-bu-pm-pc54": "pācittiya 54. anādariyaanādariye pācittiyaṃ.",
  "pli-tv-bu-pm-pc55": "pācittiya 55. bhiṃsāpanayo pana bhikkhu bhikkhuṃ bhiṃsāpeyya, pācittiyaṃ.",
  "pli-tv-bu-pm-pc56": "pācittiya 56. jotiyo pana bhikkhu agilāno visibbanāpekkho jotiṃ samādaheyya vā samādahāpeyya vā aññatra tathārūpappaccayā, pācittiyaṃ.",
  "pli-tv-bu-pm-pc57": "pācittiya 57. nahānayo pana bhikkhu orenaddhamāsaṃ nahāyeyya aññatra samayā, pācittiyaṃ. tatthāyaṃ samayo “diyaḍḍho māso seso gimhāna”nti “vassānassa paṭhamo māso” iccete aḍḍhateyyamāsā uṇhasamayo, pariḷāhasamayo, gilānasamayo, kammasamayo, addhānagamanasamayo, vātavuṭṭhisamayo, ayaṃ tattha samayo.",
  "pli-tv-bu-pm-pc58": "pācittiya 58. dubbaṇṇakaraṇanavaṃ pana bhikkhunā cīvaralābhena tiṇṇaṃ dubbaṇṇakaraṇānaṃ aññataraṃ dubbaṇṇakaraṇaṃ ādātabbaṃ nīlaṃ vā kaddamaṃ vā kāḷasāmaṃ vā. anādā ce bhikkhu tiṇṇaṃ dubbaṇṇakaraṇānaṃ aññataraṃ dubbaṇṇakaraṇaṃ navaṃ cīvaraṃ paribhuñjeyya, pācittiyaṃ.",
  "pli-tv-bu-pm-pc59": "pācittiya 59. vikappanayo pana bhikkhu bhikkhussa vā bhikkhuniyā vā sikkhamānāya vā sāmaṇerassa vā sāmaṇeriyā vā sāmaṃ cīvaraṃ vikappetvā appaccuddhāraṇaṃ paribhuñjeyya, pācittiyaṃ.",
  "pli-tv-bu-pm-pc60": "pācittiya 60. apanidhānayo pana bhikkhu bhikkhussa pattaṃ vā cīvaraṃ vā nisīdanaṃ vā sūcigharaṃ vā kāyabandhanaṃ vā apanidheyya vā apanidhāpeyya vā antamaso hasāpekkhopi, pācittiyaṃ.",
  "pli-tv-bu-pm-pc61": "pācittiya 61. sañciccayo pana bhikkhu sañcicca pāṇaṃ jīvitā voropeyya, pācittiyaṃ.",
  "pli-tv-bu-pm-pc62": "pācittiya 62. sappāṇakayo pana bhikkhu jānaṃ sappāṇakaṃ udakaṃ paribhuñjeyya, pācittiyaṃ.",
  "pli-tv-bu-pm-pc63": "pācittiya 63. ukkoṭanayo pana bhikkhu jānaṃ yathādhammaṃ nihatādhikaraṇaṃ punakammāya ukkoṭeyya, pācittiyaṃ.",
  "pli-tv-bu-pm-pc64": "pācittiya 64. duṭṭhullayo pana bhikkhu bhikkhussa jānaṃ duṭṭhullaṃ āpattiṃ paṭicchādeyya, pācittiyaṃ.",
  "pli-tv-bu-pm-pc65": "pācittiya 65. ūnavīsativassayo pana bhikkhu jānaṃ ūnavīsativassaṃ puggalaṃ upasampādeyya, so ca puggalo anupasampanno, te ca bhikkhū gārayhā, idaṃ tasmiṃ pācittiyaṃ.",
  "pli-tv-bu-pm-pc66": "pācittiya 66. theyyasatthayo pana bhikkhu jānaṃ theyyasatthena saddhiṃ saṃvidhāya ekaddhānamaggaṃ paṭipajjeyya antamaso gāmantarampi, pācittiyaṃ.",
  "pli-tv-bu-pm-pc67": "pācittiya 67. saṃvidhānayo pana bhikkhu mātugāmena saddhiṃ saṃvidhāya ekaddhānamaggaṃ paṭipajjeyya antamaso gāmantarampi, pācittiyaṃ.",
  "pli-tv-bu-pm-pc68": "pācittiya 68. ariṭṭhayo pana bhikkhu evaṃ vadeyya “tathāhaṃ bhagavatā dhammaṃ desitaṃ ājānāmi, yathā yeme antarāyikā dhammā vuttā bhagavatā, te paṭisevato nālaṃ antarāyāyā”ti, so bhikkhu bhikkhūhi evamassa vacanīyo “māyasmā evaṃ avaca, mā bhagavantaṃ abbhācikkhi, na hi sādhu bhagavato abbhakkhānaṃ, na hi bhagavā evaṃ vadeyya, anekapariyāyenāvuso antarāyikā dhammā antarāyikā vuttā bhagavatā, alañca pana te paṭisevato antarāyāyā”ti. evañca so bhikkhu bhikkhūhi vuccamāno tatheva paggaṇheyya, so bhikkhu bhikkhūhi yāvatatiyaṃ samanubhāsitabbo tassa paṭinissaggāya. yāvatatiyañce samanubhāsiyamāno taṃ paṭinissajjeyya, iccetaṃ kusalaṃ. no ce paṭinissajjeyya, pācittiyaṃ.",
  "pli-tv-bu-pm-pc69": "pācittiya 69. ukkhittasambhogayo pana bhikkhu jānaṃ tathāvādinā bhikkhunā akaṭānudhammena taṃ diṭṭhiṃ appaṭinissaṭṭhena saddhiṃ sambhuñjeyya vā, saṃvaseyya vā, saha vā seyyaṃ kappeyya, pācittiyaṃ.",
  "pli-tv-bu-pm-pc70": "pācittiya 70. kaṇṭakasamaṇuddesopi ce evaṃ vadeyya “tathāhaṃ bhagavatā dhammaṃ desitaṃ ājānāmi, yathā yeme antarāyikā dhammā vuttā bhagavatā, te paṭisevato nālaṃ antarāyāyā”ti, so samaṇuddeso bhikkhūhi evamassa vacanīyo “māvuso, samaṇuddesa evaṃ avaca, mā bhagavantaṃ abbhācikkhi, na hi sādhu bhagavato abbhakkhānaṃ, na hi bhagavā evaṃ vadeyya, anekapariyāyenāvuso, samaṇuddesa antarāyikā dhammā antarāyikā vuttā bhagavatā, alañca pana te paṭisevato antarāyāyā”ti, evañca so samaṇuddeso bhikkhūhi vuccamāno tatheva paggaṇheyya, so samaṇuddeso bhikkhūhi evamassa vacanīyo “ajjatagge te, āvuso, samaṇuddesa na ceva so bhagavā satthā apadisitabbo, yampi caññe samaṇuddesā labhanti bhikkhūhi saddhiṃ dirattatirattaṃ sahaseyyaṃ, sāpi te natthi, cara pire, vinassā”ti. yo pana bhikkhu jānaṃ tathānāsitaṃ samaṇuddesaṃ upalāpeyya vā, upaṭṭhāpeyya vā, sambhuñjeyya vā, saha vā seyyaṃ kappeyya, pācittiyaṃ.",
  "pli-tv-bu-pm-pc71": "pācittiya 71. sahadhammikayo pana bhikkhu bhikkhūhi sahadhammikaṃ vuccamāno evaṃ vadeyya “na tāvāhaṃ, āvuso, etasmiṃ sikkhāpade sikkhissāmi, yāva na aññaṃ bhikkhuṃ byattaṃ vinayadharaṃ paripucchāmī”ti, pācittiyaṃ. sikkhamānena, bhikkhave, bhikkhunā aññātabbaṃ paripucchitabbaṃ paripañhitabbaṃ, ayaṃ tattha sāmīci.",
  "pli-tv-bu-pm-pc72": "pācittiya 72. vilekhanayo pana bhikkhu pātimokkhe uddissamāne evaṃ vadeyya “kiṃ panimehi khuddānukhuddakehi sikkhāpadehi uddiṭṭhehi, yāvadeva kukkuccāya vihesāya vilekhāya saṃvattantī”ti, sikkhāpadavivaṇṇake pācittiyaṃ.",
  "pli-tv-bu-pm-pc73": "pācittiya 73. mohanayo pana bhikkhu anvaddhamāsaṃ pātimokkhe uddissamāne evaṃ vadeyya “idāneva kho ahaṃ jānāmi, ayampi kira dhammo suttāgato suttapariyāpanno anvaddhamāsaṃ uddesaṃ āgacchatī”ti. tañce bhikkhuṃ aññe bhikkhū jāneyyuṃ nisinnapubbaṃ iminā bhikkhunā dvattikkhattuṃ pātimokkhe uddissamāne, ko pana vādo bhiyyo, na ca tassa bhikkhuno aññāṇakena mutti atthi, yañca tattha āpattiṃ āpanno, tañca yathādhammo kāretabbo, uttari cassa moho āropetabbo “tassa te, āvuso, alābhā, tassa te dulladdhaṃ, yaṃ tvaṃ pātimokkhe uddissamānena sādhukaṃ aṭṭhiṃ katvā manasi karosī”ti, idaṃ tasmiṃ mohanake pācittiyaṃ.",
  "pli-tv-bu-pm-pc74": "pācittiya 74. pahārayo pana bhikkhu bhikkhussa kupito anattamano pahāraṃ dadeyya, pācittiyaṃ.",
  "pli-tv-bu-pm-pc75": "pācittiya 75. talasattikayo pana bhikkhu bhikkhussa kupito anattamano talasattikaṃ uggireyya, pācittiyaṃ.",
  "pli-tv-bu-pm-pc76": "pācittiya 76. amūlakayo pana bhikkhu bhikkhuṃ amūlakena saṅghādisesena anuddhaṃseyya, pācittiyaṃ.",
  "pli-tv-bu-pm-pc77": "pācittiya 77. sañciccayo pana bhikkhu bhikkhussa sañcicca kukkuccaṃ upadaheyya “itissa muhuttampi aphāsu bhavissatī”ti etadeva paccayaṃ karitvā anaññaṃ, pācittiyaṃ.",
  "pli-tv-bu-pm-pc78": "pācittiya 78. upassutiyo pana bhikkhu bhikkhūnaṃ bhaṇḍanajātānaṃ kalahajātānaṃ vivādāpannānaṃ upassutiṃ tiṭṭheyya “yaṃ ime bhaṇissanti, taṃ sossāmī”ti etadeva paccayaṃ karitvā anaññaṃ, pācittiyaṃ.",
  "pli-tv-bu-pm-pc79": "pācittiya 79. kammappaṭibāhanayo pana bhikkhu dhammikānaṃ kammānaṃ chandaṃ datvā pacchā khīyanadhammaṃ āpajjeyya, pācittiyaṃ.",
  "pli-tv-bu-pm-pc80": "pācittiya 80. chandaṃadatvāgamanayo pana bhikkhu saṅghe vinicchayakathāya vattamānāya chandaṃ adatvā uṭṭhāyāsanā pakkameyya, pācittiyaṃ.",
  "pli-tv-bu-pm-pc81": "pācittiya 81. dubbalayo pana bhikkhu samaggena saṅghena cīvaraṃ datvā pacchā khīyanadhammaṃ āpajjeyya “yathāsanthutaṃ bhikkhū saṅghikaṃ lābhaṃ pariṇāmentī”ti, pācittiyaṃ.",
  "pli-tv-bu-pm-pc82": "pācittiya 82. pariṇāmanayo pana bhikkhu jānaṃ saṅghikaṃ lābhaṃ pariṇataṃ puggalassa pariṇāmeyya, pācittiyaṃ.",
  "pli-tv-bu-pm-pc83": "pācittiya 83. antepurayo pana bhikkhu rañño khattiyassa muddhābhisittassa anikkhantarājake aniggataratanake pubbe appaṭisaṃvidito indakhīlaṃ atikkāmeyya, pācittiyaṃ.",
  "pli-tv-bu-pm-pc84": "pācittiya 84. ratanayo pana bhikkhu ratanaṃ vā ratanasammataṃ vā aññatra ajjhārāmā vā ajjhāvasathā vā uggaṇheyya vā uggaṇhāpeyya vā, pācittiyaṃ. ratanaṃ vā pana bhikkhunā ratanasammataṃ vā ajjhārāme vā ajjhāvasathe vā uggahetvā vā uggahāpetvā vā nikkhipitabbaṃ “yassa bhavissati, so harissatī”ti, ayaṃ tattha sāmīci.",
  "pli-tv-bu-pm-pc85": "pācittiya 85. vikālagāmappavesanayo pana bhikkhu santaṃ bhikkhuṃ anāpucchāvikāle gāmaṃ paviseyya aññatra tathārūpā accāyikā karaṇīyā, pācittiyaṃ.",
  "pli-tv-bu-pm-pc86": "pācittiya 86. sūcigharayo pana bhikkhu aṭṭhimayaṃ vā dantamayaṃ vā visāṇamayaṃ vā sūcigharaṃ kārāpeyya, bhedanakaṃ pācittiyaṃ.",
  "pli-tv-bu-pm-pc87": "pācittiya 87. mañcapīṭhanavaṃ pana bhikkhunā mañcaṃ vā pīṭhaṃ vā kārayamānena aṭṭhaṅgulapādakaṃ kāretabbaṃ sugataṅgulena aññatra heṭṭhimāya aṭaniyā. taṃ atikkāmayato chedanakaṃ pācittiyaṃ.",
  "pli-tv-bu-pm-pc88": "pācittiya 88. tūlonaddhayo pana bhikkhu mañcaṃ vā pīṭhaṃ vā tūlonaddhaṃ kārāpeyya, uddālanakaṃ pācittiyaṃ.",
  "pli-tv-bu-pm-pc89": "pācittiya 89. nisīdananisīdanaṃ pana bhikkhunā kārayamānena pamāṇikaṃ kāretabbaṃ, tatridaṃ pamāṇaṃ, dīghaso dve vidatthiyo sugatavidatthiyā, tiriyaṃ diyaḍḍhaṃ, dasā vidatthi. taṃ atikkāmayato chedanakaṃ pācittiyaṃ.",
  "pli-tv-bu-pm-pc90": "pācittiya 90. kaṇḍuppaṭicchādikaṇḍuppaṭicchādiṃ pana bhikkhunā kārayamānena pamāṇikā kāretabbā, tatridaṃ pamāṇaṃ, dīghaso catasso vidatthiyo sugatavidatthiyā, tiriyaṃ dve vidatthiyo. taṃ atikkāmayato chedanakaṃ pācittiyaṃ.",
  "pli-tv-bu-pm-pc91": "pācittiya 91. vassikasāṭikavassikasāṭikaṃ pana bhikkhunā kārayamānena pamāṇikā kāretabbā, tatridaṃ pamāṇaṃ, dīghaso cha vidatthiyo sugatavidatthiyā, tiriyaṃ aḍḍhateyyā. taṃ atikkāmayato chedanakaṃ pācittiyaṃ.",
  "pli-tv-bu-pm-pc92": "pācittiya 92. nandayo pana bhikkhu sugatacīvarappamāṇaṃ cīvaraṃ kārāpeyya, atirekaṃ vā, chedanakaṃ pācittiyaṃ. tatridaṃ sugatassa sugatacīvarappamāṇaṃ, dīghaso nava vidatthiyo sugatavidatthiyā, tiriyaṃ cha vidatthiyo, idaṃ sugatassa sugatacīvarappamāṇanti.",
  "pli-tv-bu-pm-pd1": "pāṭidesanīya 1. paṭhamapāṭidesanīyayo pana bhikkhu aññātikāya bhikkhuniyā antaragharaṃ paviṭṭhāya hatthato khādanīyaṃ vā bhojanīyaṃ vā sahatthā paṭiggahetvā khādeyya vā bhuñjeyya vā, paṭidesetabbaṃ tena bhikkhunā “gārayhaṃ, āvuso, dhammaṃ āpajjiṃ asappāyaṃ pāṭidesanīyaṃ, taṃ paṭidesemī”ti.",
  "pli-tv-bu-pm-pd2": "pāṭidesanīya 2. dutiyapāṭidesanīyabhikkhū paneva kulesu nimantitā bhuñjanti, tatra ce sā bhikkhunī vosāsamānarūpā ṭhitā hoti “idha sūpaṃ detha, idha odanaṃ dethā”ti. tehi bhikkhūhi sā bhikkhunī apasādetabbā “apasakka tāva bhagini, yāva bhikkhū bhuñjantī”ti. ekassapi ce bhikkhuno na paṭibhāseyya taṃ bhikkhuniṃ apasādetuṃ “apasakka tāva bhagini, yāva bhikkhū bhuñjantī”ti, paṭidesetabbaṃ tehi bhikkhūhi “gārayhaṃ, āvuso, dhammaṃ āpajjimhā asappāyaṃ pāṭidesanīyaṃ, taṃ paṭidesemā”ti.",
  "pli-tv-bu-pm-pd3": "pāṭidesanīya 3. tatiyapāṭidesanīyayāni kho pana tāni sekkhasammatāni kulāni, yo pana bhikkhu tathārūpesu sekkhasammatesu kulesu pubbe animantito agilāno khādanīyaṃ vā, bhojanīyaṃ vā sahatthā paṭiggahetvā khādeyya vā, bhuñjeyya vā, paṭidesetabbaṃ tena bhikkhunā “gārayhaṃ, āvuso, dhammaṃ āpajjiṃ asappāyaṃ pāṭidesanīyaṃ, taṃ paṭidesemī”ti.",
  "pli-tv-bu-pm-pd4": "pāṭidesanīya 4. catutthapāṭidesanīyayāni kho pana tāni āraññakāni senāsanāni sāsaṅkasammatāni sappaṭibhayāni, yo pana bhikkhu tathārūpesu senāsanesu pubbe appaṭisaṃviditaṃ khādanīyaṃ vā, bhojanīyaṃ vā ajjhārāme sahatthā paṭiggahetvā agilāno khādeyya vā, bhuñjeyya vā, paṭidesetabbaṃ tena bhikkhunā “gārayhaṃ, āvuso, dhammaṃ āpajjiṃ asappāyaṃ pāṭidesanīyaṃ, taṃ paṭidesemī”ti.",
  "pli-tv-bu-pm-sk1": "sekhiya 1. parimaṇḍalaparimaṇḍalaṃ nivāsessāmīti sikkhā karaṇīyā.",
  "pli-tv-bu-pm-sk2": "sekhiya 2.parimaṇḍalaṃ pārupissāmīti sikkhā karaṇīyā.",
  "pli-tv-bu-pm-sk3": "sekhiya 3. suppaṭicchannasuppaṭicchanno antaraghare gamissāmīti sikkhā karaṇīyā.",
  "pli-tv-bu-pm-sk4": "sekhiya 4.suppaṭicchanno antaraghare nisīdissāmīti sikkhā karaṇīyā.",
  "pli-tv-bu-pm-sk5": "sekhiya 5. susaṃvutasusaṃvuto antaraghare gamissāmīti sikkhā karaṇīyā.",
  "pli-tv-bu-pm-sk6": "sekhiya 6.susaṃvuto antaraghare nisīdissāmīti sikkhā karaṇīyā.",
  "pli-tv-bu-pm-sk7": "sekhiya 7. okkhittacakkhuokkhittacakkhu antaraghare gamissāmīti sikkhā karaṇīyā.",
  "pli-tv-bu-pm-sk8": "sekhiya 8.okkhittacakkhu antaraghare nisīdissāmīti sikkhā karaṇīyā.",
  "pli-tv-bu-pm-sk9": "sekhiya 9. ukkhittakana ukkhittakāya antaraghare gamissāmīti sikkhā karaṇīyā.",
  "pli-tv-bu-pm-sk10": "sekhiya 10.na ukkhittakāya antaraghare nisīdissāmīti sikkhā karaṇīyā.",
  "pli-tv-bu-pm-sk11": "sekhiya 11. ujjagghikana ujjagghikāya antaraghare gamissāmīti sikkhā karaṇīyā.",
  "pli-tv-bu-pm-sk12": "sekhiya 12.na ujjagghikāya antaraghare nisīdissāmīti sikkhā karaṇīyā.",
  "pli-tv-bu-pm-sk13": "sekhiya 13. uccasaddaappasaddo antaraghare gamissāmīti sikkhā karaṇīyā.",
  "pli-tv-bu-pm-sk14": "sekhiya 14.appasaddo antaraghare nisīdissāmīti sikkhā karaṇīyā.",
  "pli-tv-bu-pm-sk15": "sekhiya 15. kāyappacālakana kāyappacālakaṃ antaraghare gamissāmīti sikkhā karaṇīyā.",
  "pli-tv-bu-pm-sk16": "sekhiya 16.na kāyappacālakaṃ antaraghare nisīdissāmīti sikkhā karaṇīyā.",
  "pli-tv-bu-pm-sk17": "sekhiya 17. bāhuppacālakana bāhuppacālakaṃ antaraghare gamissāmīti sikkhā karaṇīyā.",
  "pli-tv-bu-pm-sk18": "sekhiya 18.na bāhuppacālakaṃ antaraghare nisīdissāmīti sikkhā karaṇīyā.",
  "pli-tv-bu-pm-sk19": "sekhiya 19. sīsappacālakana sīsappacālakaṃ antaraghare gamissāmīti sikkhā karaṇīyā.",
  "pli-tv-bu-pm-sk20": "sekhiya 20.na sīsappacālakaṃ antaraghare nisīdissāmīti sikkhā karaṇīyā.",
  "pli-tv-bu-pm-sk21": "sekhiya 21. khambhakatana khambhakato antaraghare gamissāmīti sikkhā karaṇīyā.",
  "pli-tv-bu-pm-sk22": "sekhiya 22.na khambhakato antaraghare nisīdissāmīti sikkhā karaṇīyā.",
  "pli-tv-bu-pm-sk23": "sekhiya 23. oguṇṭhitana oguṇṭhito antaraghare gamissāmīti sikkhā karaṇīyā.",
  "pli-tv-bu-pm-sk24": "sekhiya 24.na oguṇṭhito antaraghare nisīdissāmīti sikkhā karaṇīyā.",
  "pli-tv-bu-pm-sk25": "sekhiya 25. ukkuṭikana ukkuṭikāya antaraghare gamissāmīti sikkhā karaṇīyā.",
  "pli-tv-bu-pm-sk26": "sekhiya 26. pallatthikana pallatthikāya antaraghare nisīdissāmīti sikkhā karaṇīyā.",
  "pli-tv-bu-pm-sk27": "sekhiya 27. sakkaccapaṭiggahaṇasakkaccaṃ piṇḍapātaṃ paṭiggahessāmīti sikkhā karaṇīyā.",
  "pli-tv-bu-pm-sk28": "sekhiya 28. pattasaññīpaṭiggahaṇapattasaññī piṇḍapātaṃ paṭiggahessāmīti sikkhā karaṇīyā.",
  "pli-tv-bu-pm-sk29": "sekhiya 29. samasūpakapaṭiggahaṇasamasūpakaṃ piṇḍapātaṃ paṭiggahessāmīti sikkhā karaṇīyā.",
  "pli-tv-bu-pm-sk30": "sekhiya 30. samatittikasamatittikaṃ piṇḍapātaṃ paṭiggahessāmīti sikkhā karaṇīyā.",
  "pli-tv-bu-pm-sk31": "sekhiya 31. sakkaccabhuñjanasakkaccaṃ piṇḍapātaṃ bhuñjissāmīti sikkhā karaṇīyā.",
  "pli-tv-bu-pm-sk32": "sekhiya 32. pattasaññībhuñjanapattasaññī piṇḍapātaṃ bhuñjissāmīti sikkhā karaṇīyā.",
  "pli-tv-bu-pm-sk33": "sekhiya 33. sapadānasapadānaṃ piṇḍapātaṃ bhuñjissāmīti sikkhā karaṇīyā.",
  "pli-tv-bu-pm-sk34": "sekhiya 34. samasūpakasamasūpakaṃ piṇḍapātaṃ bhuñjissāmīti sikkhā karaṇīyā.",
  "pli-tv-bu-pm-sk35": "sekhiya 35. nathūpakatana thūpakato omadditvā piṇḍapātaṃ bhuñjissāmīti sikkhā karaṇīyā.",
  "pli-tv-bu-pm-sk36": "sekhiya 36. odanappaṭicchādanana sūpaṃ vā byañjanaṃ vā odanena paṭicchādessāmi bhiyyokamyataṃ upādāyāti sikkhā karaṇīyā.",
  "pli-tv-bu-pm-sk37": "sekhiya 37. sūpodanaviññattina sūpaṃ vā odanaṃ vā agilāno attano atthāya viññāpetvā bhuñjissāmīti sikkhā karaṇīyā.",
  "pli-tv-bu-pm-sk38": "sekhiya 38. ujjhānasaññīna ujjhānasaññī paresaṃ pattaṃ olokessāmīti sikkhā karaṇīyā.",
  "pli-tv-bu-pm-sk39": "sekhiya 39. kabaḷanātimahantaṃ kabaḷaṃ karissāmīti sikkhā karaṇīyā.",
  "pli-tv-bu-pm-sk40": "sekhiya 40. ālopaparimaṇḍalaṃ ālopaṃ karissāmīti sikkhā karaṇīyā.",
  "pli-tv-bu-pm-sk41": "sekhiya 41. anāhaṭana anāhaṭe kabaḷe mukhadvāraṃ vivarissāmīti sikkhā karaṇīyā.",
  "pli-tv-bu-pm-sk42": "sekhiya 42. bhuñjamānana bhuñjamāno sabbahatthaṃ mukhe pakkhipissāmīti sikkhā karaṇīyā.",
  "pli-tv-bu-pm-sk43": "sekhiya 43. sakabaḷana sakabaḷena mukhena byāharissāmīti sikkhā karaṇīyā.",
  "pli-tv-bu-pm-sk44": "sekhiya 44. piṇḍukkhepakana piṇḍukkhepakaṃ bhuñjissāmīti sikkhā karaṇīyā.",
  "pli-tv-bu-pm-sk45": "sekhiya 45. kabaḷāvacchedakana kabaḷāvacchedakaṃ bhuñjissāmīti sikkhā karaṇīyā.",
  "pli-tv-bu-pm-sk46": "sekhiya 46. avagaṇḍakārakana avagaṇḍakārakaṃ bhuñjissāmīti sikkhā karaṇīyā.",
  "pli-tv-bu-pm-sk47": "sekhiya 47. hatthaniddhunakana hatthaniddhunakaṃ bhuñjissāmīti sikkhā karaṇīyā.",
  "pli-tv-bu-pm-sk48": "sekhiya 48. sitthāvakārakana sitthāvakārakaṃ bhuñjissāmīti sikkhā karaṇīyā.",
  "pli-tv-bu-pm-sk49": "sekhiya 49. jivhānicchārakana jivhānicchārakaṃ bhuñjissāmīti sikkhā karaṇīyā.",
  "pli-tv-bu-pm-sk50": "sekhiya 50. capucapukārakana capucapukārakaṃ bhuñjissāmīti sikkhā karaṇīyā.",
  "pli-tv-bu-pm-sk51": "sekhiya 51. surusurukārakana surusurukārakaṃ bhuñjissāmīti sikkhā karaṇīyā.",
  "pli-tv-bu-pm-sk52": "sekhiya 52. hatthanillehakana hatthanillehakaṃ bhuñjissāmīti sikkhā karaṇīyā.",
  "pli-tv-bu-pm-sk53": "sekhiya 53. pattanillehakana pattanillehakaṃ bhuñjissāmīti sikkhā karaṇīyā.",
  "pli-tv-bu-pm-sk54": "sekhiya 54. oṭṭhanillehakana oṭṭhanillehakaṃ bhuñjissāmīti sikkhā karaṇīyā.",
  "pli-tv-bu-pm-sk55": "sekhiya 55. sāmisana sāmisena hatthena pānīyathālakaṃ paṭiggahessāmīti sikkhā karaṇīyā.",
  "pli-tv-bu-pm-sk56": "sekhiya 56. sasitthakana sasitthakaṃ pattadhovanaṃ antaraghare chaḍḍessāmīti sikkhā karaṇīyā.",
  "pli-tv-bu-pm-sk57": "sekhiya 57. chattapāṇina chattapāṇissa agilānassa dhammaṃ desessāmīti sikkhā karaṇīyā.",
  "pli-tv-bu-pm-sk58": "sekhiya 58. daṇḍapāṇina daṇḍapāṇissa agilānassa dhammaṃ desessāmīti sikkhā karaṇīyā.",
  "pli-tv-bu-pm-sk59": "sekhiya 59. satthapāṇina satthapāṇissa agilānassa dhammaṃ desessāmīti sikkhā karaṇīyā.",
  "pli-tv-bu-pm-sk60": "sekhiya 60. āvudhapāṇina āvudhapāṇissa agilānassa dhammaṃ desessāmīti sikkhā karaṇīyā.",
  "pli-tv-bu-pm-sk61": "sekhiya 61. pādukana pādukāruḷhassa agilānassa dhammaṃ desessāmīti sikkhā karaṇīyā.",
  "pli-tv-bu-pm-sk62": "sekhiya 62. upāhanana upāhanāruḷhassa agilānassa dhammaṃ desessāmīti sikkhā karaṇīyā.",
  "pli-tv-bu-pm-sk63": "sekhiya 63. yānana yānagatassa agilānassa dhammaṃ desessāmīti sikkhā karaṇīyā.",
  "pli-tv-bu-pm-sk64": "sekhiya 64. sayanana sayanagatassa agilānassa dhammaṃ desessāmīti sikkhā karaṇīyā.",
  "pli-tv-bu-pm-sk65": "sekhiya 65. pallatthikana pallatthikāya nisinnassa agilānassa dhammaṃ desessāmīti sikkhā karaṇīyā.",
  "pli-tv-bu-pm-sk66": "sekhiya 66. veṭhitana veṭhitasīsassa agilānassa dhammaṃ desessāmīti sikkhā karaṇīyā.",
  "pli-tv-bu-pm-sk67": "sekhiya 67. oguṇṭhitana oguṇṭhitasīsassa agilānassa dhammaṃ desessāmīti sikkhā karaṇīyā.",
  "pli-tv-bu-pm-sk68": "sekhiya 68. chamāna chamāyaṃ nisīditvā āsane nisinnassa agilānassa dhammaṃ desessāmīti sikkhā karaṇīyā.",
  "pli-tv-bu-pm-sk69": "sekhiya 69. nīcāsanana nīce āsane nisīditvā ucce āsane nisinnassa agilānassa dhammaṃ desessāmīti sikkhā karaṇīyā.",
  "pli-tv-bu-pm-sk70": "sekhiya 70. ṭhitana ṭhito nisinnassa agilānassa dhammaṃ desessāmīti sikkhā karaṇīyā.",
  "pli-tv-bu-pm-sk71": "sekhiya 71. pacchatogamanana pacchato gacchanto purato gacchantassa agilānassa dhammaṃ desessāmīti sikkhā karaṇīyā.",
  "pli-tv-bu-pm-sk72": "sekhiya 72. uppathenagamanana uppathena gacchanto pathena gacchantassa agilānassa dhammaṃ desessāmīti sikkhā karaṇīyā.",
  "pli-tv-bu-pm-sk73": "sekhiya 73. ṭhitouccārana ṭhito agilāno uccāraṃ vā passāvaṃ vā karissāmīti sikkhā karaṇīyā.",
  "pli-tv-bu-pm-sk74": "sekhiya 74. hariteuccārana harite agilāno uccāraṃ vā passāvaṃ vā kheḷaṃ vā karissāmīti sikkhā karaṇīyā.",
  "pli-tv-bu-pm-sk75": "sekhiya 75. udakeuccārana udake agilāno uccāraṃ vā passāvaṃ vā kheḷaṃ vā karissāmīti sikkhā karaṇīyā.",
  "pli-tv-bu-pm-as1": "adhikaraṇasamatha 1sammukhāvinayo dātabbo.",
  "pli-tv-bu-pm-as2": "adhikaraṇasamatha 2sativinayo dātabbo.",
  "pli-tv-bu-pm-as3": "adhikaraṇasamatha 3amūḷhavinayo dātabbo.",
  "pli-tv-bu-pm-as4": "adhikaraṇasamatha 4paṭiññāya kāretabbaṃ.",
  "pli-tv-bu-pm-as5": "adhikaraṇasamatha 5yebhuyyasikā.",
  "pli-tv-bu-pm-as6": "adhikaraṇasamatha 6tassapāpiyasikā.",
  "pli-tv-bu-pm-as7": "adhikaraṇasamatha 7tiṇavatthārakoti."
}
]