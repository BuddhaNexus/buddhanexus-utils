[
{
  "uv30#30.1": "jayād vairaṁ prasavate duḥkhaṁ śete parājitaḥ । upaśāntaḥ sukhaṁ śete hitvā jayaparājayau ।।",
  "uv30#30.2": "paraduḥkhopadhānena ya icchet sukham ātmanaḥ । vairasaṁsargasaṁsakto duḥkhān na parimucyate ।।",
  "uv30#30.3": "sukhakāmāni bhūtāni yo daṇḍena vihiṁsati । ātmanaḥ sukham eṣāṇaḥ sa vai na labhate sukham ।।",
  "uv30#30.4": "sukhakāmāni bhūtāni yo daṇḍena na hiṁsati । ātmanaḥ sukham eṣānaḥ sa pretya labhate sukham ।।",
  "uv30#30.5": "dharmaṁ caret sucaritaṁ nainaṁ duścaritaṁ caret । dharmacārī sukhaṁ śete hy asmiṁ loke paratra ca ।।",
  "uv30#30.6": "dharmaḥ sadā rakṣati dharmacāriṇaṁ chatraṁ mahadvarṣakāle yathaiva । eṣānuśaṁso dharme sucīrṇe na durgatiṁ gacchati dharmacārī ।।",
  "uv30#30.7": "dharmaḥ sadā rakṣati dharmacāriṇaṁ dharmaḥ sucīrṇaḥ sukham ādadhāti eṣānuśaṁso dharme sucīrṇe na durgatiṁ gacchati dharmacārī ।।",
  "uv30#30.8": "alpāpi santo bahavo jayanti susaṁvidhāne na saṁvidhānam । alpam api cec chraddadhāno dadāti tenaivāsau bhavati sukhī paratra ।।",
  "uv30#30.9": "dānaṁ ca yuddhaṁ ca samānam āhur naite guṇāḥ kāpuruṣeva santi । saṁgrāmaveleva hi dānavelā tulyaṁ bhavet kāraṇasaṁgraheṇa ।।",
  "uv30#30.10": "ayaṁ hi pratyūhaśatāni jitvā mātsaryam ākramya ca śatrubhūtam । śurād dhi taṁ śūrataraṁ vadāmi dadāti yo dānam asaktacittaḥ ।।",
  "uv30#30.11": "sukho vipākaḥ puṇyānām abhiprāyaḥ samṛdhyate । kṣipraṁ ca paramāṁ śāntiṁ nirvṛtiṁ so 'dhigacchati ।।",
  "uv30#30.12": "parato hy upasargāṁś ca devatā mārakāyikāḥ । antarāyaṁ na śaktiṣṭāḥ kṛtapuṇyasya kartu vai ।।",
  "uv30#30.13": "dharmaprītiḥ sukhaṁ śete viprasannena cetasā । āryapravedite dharme ramate paṇḍitaḥ smṛtaḥ ।।",
  "uv30#30.14": "yeṣāṁ dharmarataṁ cittam anupādāya nirvṛtim ।smṛtyupasthānanirataṁ bodhyaṅgeṣu ca saptasu ।।",
  "uv30#30.15": "yeṣāṁ dharmarataṁ cittam anupādāya nirvṛtim । ṛddhipādarataṁ caiva mārge cāṣṭāṅgike ratam ।।",
  "uv30#30.16": "sukhaṁ te bhuñjate piṇḍaṁ dhārayanti ca cīvaram । sukhaṁ caṅkramaṇaṁ teṣāṁ parvateṣu guhāsu ca ।।",
  "uv30#30.17": "kṣemaprāptā hi sukhitā dṛṣṭadharmābhinirvṛtāḥ । sarvavairabhayātītās tīrṇā loke viṣaktikām ।।",
  "uv30#30.18": "sukho vivekas tuṣṭasya śrutadharmasya paśyataḥ । avyāvadhyaḥ sukhaṁ loke prāṇabhūteṣu saṁyamaḥ ।।",
  "uv30#30.19": "sukhaṁ virāgatā loke kāmānāṁ samatikramaḥ ।asmimānasya vinaya etad vai paramaṁ sukham ।।",
  "uv30#30.20": "sukhaṁ yāvaj jarā śīlaṁ sukhaṁ śraddhā pratiṣṭhitā । sukhaṁ cārtharatā vācā pāpasyākaraṇaṁ sukham ।।",
  "uv30#30.21": "sukhaṁ mātṛvyatā loke sukhaṁ caiva pitṛvyatā । sukhaṁ śrāmaṇyatā loke tathā brāhmaṇyatā sukhaṁ ।।",
  "uv30#30.22": "sukhaṁ buddhasya cotpādaḥ sukhaṁ dharmasya deśanā । sukhaṁ saṁghasya sāmagrī samagrāṇāṁ tapaḥ sukham ।।",
  "uv30#30.23": "śīlavantaḥ sukhaṁ dṛṣṭuṁ sukhaṁ dṛṣṭuṁ bahuśrutāḥ । arhantaś ca sukhaṁ dṛṣṭuṁ vipramuktapunarbhavāḥ ।।",
  "uv30#30.24": "sukhā nadī sūpatīrthā sukhaṁ dharmajino jinaḥ । prajñālābhaḥ sukho nityam asmimānakṣayaḥ sukham ।।",
  "uv30#30.25": "sukhaṁ darśanam āryāṇāṁ saṁvāso 'pi sadā sukham । adarśanena bālānāṁ nityam eva sukhī bhavet ।।",
  "uv30#30.26": "bālasaṁsargacārī hi dīrghādhvānaṁ praśocati । duḥkho bālair hi saṁvāso hy amitrair iva sarvaśaḥ । dhīrais tu sukhasaṁvāso jñātīnām iva saṁgamaḥ ।।",
  "uv30#30.27": "durlabhaḥ puruṣo jātyo nāsau sarvatra jāyate । yatrāsau jāyate vīras tat kulaṁ sukham edhate ।।",
  "uv30#30.28": "sarvathā vai sukhaṁ śete brāhmaṇaḥ parinirvṛtaḥ । yo na lipyate kāmebhir vipramukto nirāsravaḥ ।।",
  "uv30#30.29": "sarvā hy āśāstayaś chitvā vinīya hṛdayajvaram । upaśāntaḥ sukhaṁ śete śāntiṁ prāpyeha cetasaḥ ।।",
  "uv30#30.30": "mātrāsukhaparityāgād yaḥ paśyed vipulaṁ sukham । tyajen mātrāsukhaṁ dhīraḥ saṁpaśyaṁ vipulaṁ sukham ।।",
  "uv30#30.31": "yac ca kāmasukhaṁ loke yac cāpi divijaṁ sukham । tṛṣṇākṣayasukhasyaitat kalāṁ nārghati ṣoḍaśīm ।।",
  "uv30#30.32": "nikṣipya hi guruṁ bhāraṁ nādadyād bhāram eva tu । bhārādānaṁ paraṁ duḥkhaṁ bhāranikṣepaṇaṁ sukham ।।",
  "uv30#30.33": "sarvaṭṛṣṇāṁ viprahāya sarvasaṁyojanakṣayāt । sarvopadhiṁ parijñāya nāgacchanti punarbhavam ।।",
  "uv30#30.34": "artheṣu jāteṣu sukhaṁ sahāyāḥ puṇyaṁ sukhaṁ jīvitasaṁkṣayeṣu । tuṣṭiḥ sukhā yā tv itaretareṇa sarvasya duḥkhasya sukho nirodhaḥ ।।",
  "uv30#30.35": "ayoghanahatasyaiva jvalato jātavedasaḥ । anupūrvopaśāntasya yathā na jñāyate gatiḥ ।।",
  "uv30#30.36": "evaṁ samyagvimuktānāṁ kāmapaṅkaughatāriṇām । prajñāpayituṁ gatir nāsti prāptānām acalaṁ sukham ।।",
  "uv30#30.37": "yasyāntarato na santi kopā itthaṁbhāvagataṁ ca yo nivṛttaḥ । akhilaṁ taṁ sukhinaṁ sadā viśokaṁ devā nānubhavanti darśanena ।।",
  "uv30#30.38": "sukhaṁ hi yasyeha na kiñcanaṁ syāt svākhyātadharmasya bahuśrutasya । sakiñcanaṁ paśya vihanyamānaṁ janaṁ janeṣu pratibaddhacittam ।।",
  "uv30#30.39": "sukhaṁ hi yasyeha na kiñcanaṁ syāt svākhyātadharmasya bahuśrutasya । sakiñcanaṁ paśya vihanyamānaṁ janaṁ janeṣu pratibaddharūpam ।।",
  "uv30#30.40": "sukhino hi janā hy akiñcanā vedaguṇā hi janā hy akiñcanāḥ । sakiñcanaṁ paśya vihanyamānaṁ janaṁ janeṣu pratibaddhacittam ।।",
  "uv30#30.41": "sukhino hi janā hy akiñcanā vedaguṇā hi janā hy akiñcanāḥ । sakiñcanaṁ paśya vihanyamānaṁ janaṁ janeṣu pratibaddharūpam ।।",
  "uv30#30.42": "sarvaṁ paravaśaṁ duḥkhaṁ sarvam ātmavaśaṁ sukham । sādhāraṇe vihanyante yogā hi duratikramāḥ ।।",
  "uv30#30.43": "susukhaṁ bata jīvāmo hy utsukeṣu tv anutsukāḥ । utsukeṣu manuṣyeṣu viharāmo hy anutsukāḥ ।।",
  "uv30#30.44": "susukhaṁ bata jīvāmo yeṣāṁ no nāsti kiñcanam । mithilāyāṁ dahyamānāyāṁ na no dahyati kiñcanam ।।",
  "uv30#30.45": "susukhaṁ bata jīvāmo hy ātureṣu tv anāturāḥ । ātureṣu manuṣyeṣu viharāmo hy anāturāḥ ।।",
  "uv30#30.46": "susukhaṁ bata jīvāmo hiṁsakeṣu tv ahiṁsakāḥ । hiṁsakeṣu manuṣyeṣu viharāmo hy ahiṁsakāḥ ।।",
  "uv30#30.47": "susukhaṁ bata jīvāmo vairikeṣu tv avairikāḥ । vairikeṣu manuṣyeṣu viharāmo hy avairikāḥ ।।",
  "uv30#30.48": "susukhaṁ bata jīvāmo heṭhakeṣu tv aheṭhakāḥ । heṭhakeṣu manuṣyeṣu viharāmo hy aheṭhakāḥ ।।",
  "uv30#30.49": "susukhaṁ bata jīvāmo yeṣāṁ no nāsti kiñcanam । prītibhakṣā bhaviṣyāmo devā hy ābhasvarā yathā ।।",
  "uv30#30.50": "susukhaṁ bata jīvāmo yeṣāṁ no nāsti kiñcanam । prītibhakṣā bhaviṣyāmo satkāyenopaniḥśritāḥ ।।",
  "uv30#30.51": "grāme araṇye sukhaduḥkhaspṛṣṭo naivātmano no parato dadhāti । sparśāḥ spṛśanti hy upadhiṁ pratītya niraupadhiṁ kiṁ sparśāḥ spṛśeyuḥ ।।",
  "uv30#30.52": "sāpatrapāḥ satpuruṣā bhavanti na kāmahetor lapayanti santaḥ । spṛṣṭā hi duḥkena tathā sukhena noccāvacāḥ satpuruṣā bhavanti ।।",
  "uv2#2.1": "kāma jānāmi te mūlaṁ saṁkalpāt kāma jāyase । na tvāṁ saṁkalpayiṣyāmi tato me na bhaviṣyasi ।।",
  "uv2#2.2": "kāmebhyo jāyate śokaḥ kāmebhyo jāyate bhayam । kāmebhyo vipramuktānāṁ nāsti śokaḥ kuto bhayam ।।",
  "uv2#2.3": "ratibhyo jāyate śoko ratibhyo jāyate bhayam । ratibhyo vipramuktānāṁ nāsti śokaḥ kuto bhayam ।।",
  "uv2#2.4": "madhurāgrā vipāke tu kaṭukā hy abhinanditāḥ । kāmā dahanti vai bālān ulkevāmuñcataḥ karam ।।",
  "uv2#2.5": "na tad dṛḍhaṁ bandhanam āhur āryā yad āyasaṁ dāravaṁ balbajaṁ vā । saṁraktacittasya hi mandabuddheḥ putreṣu dāreṣu ca yā avekṣā ।।",
  "uv2#2.6": "etad dṛḍhaṁ bandhanam āhur āryāḥ samantataḥ susthiraṁ duṣpramokṣam । etad api cchitvā tu parivrajanti hy anapekṣiṇaḥ kāmasukhaṁ prahāya ।।",
  "uv2#2.7": "na te kāmā yāni citrāṇi loke saṁkalparāgaḥ puruṣasya kāmaḥ । tiṣṭhanti citrāṇi tathaiva loke athātra dhīrā vinayanti cchandam ।।",
  "uv2#2.8": "na santi nityā manujeṣu kāmāḥ santi tv anityāḥ kāmino yatra baddhāḥ । tāṁs tu prahāya hy apunarbhavāya hy anāgataṁ mṛtyudheyaṁ vadāmi ।।",
  "uv2#2.9": "chandajāto hy avasrāvī manasānāvilo bhavet । kāmeṣu tv apratibaddhacitta ūrdvasroto nirucyate ।।",
  "uv2#2.10": "anupūrveṇa medhāvī stokaṁ stokaṁ kṣaṇe kṣaṇe । karmāro rajatasyaiva nirdhamen malam ātmanaḥ ।।",
  "uv2#2.11": "rathakāra iva carmaṇaḥ parikartann upānaham । yad yaj jahāti kāmānāṁ tat tat saṁpadyate sukham ।।",
  "uv2#2.12": "sarvaṁ cet sukham iccheta sarvakāmāṁ parityajet । sarvakāmaparityāgī hy atyantaṁ sukham edhate ।।",
  "uv2#2.13": "yāvat kāmān anusaraṁ na tṛptiṁ manaso 'dhyagāt ।. tato nivṛttiṁ pratipaśyamānās te vai tṛptāḥ prajñayā ye sutṛptāḥ ।।",
  "uv2#2.14": "śreyasī prajñayā tṛptir na hi kāmair vitṛpyate । prajñayā puruṣaṁ tṛptaṁ tṛṣṇā na kurute vaśam ।।",
  "uv2#2.15": "gṛddhā hi kāmeṣu narāḥ pramattā hy adharme bata te ratāḥ । antarāyaṁ na te paśyanty alpake jīvite sati ।।",
  "uv2#2.16": "durmedhasaṁ hanti bhogo na tv ihātmagaveṣiṇam । durmedhā bhogatṛṣnābhir hanty ātmānam atho parān ।।",
  "uv2#2.17": "na karṣāpaṇavarṣeṇa tṛptiḥ kāmair hi vidyate । alpāsvādasukhāḥ kāṁā iti vijñāya paṇḍitaḥ ।।",
  "uv2#2.18": "api divyeṣu kāmeṣu sa ratiṁ nādhigacchati । tṛṣṇākṣayarato bhavati buddhānāṁ śrāvakaḥ sadā ।।",
  "uv2#2.19": "parvato 'pi suvarṇasya samo himavatā bhavet । vittaṁ taṁ nālam ekasya etaj jñātvā samaṁ caret ।।",
  "uv2#2.20": "duḥkaṁ hi yo veda yato nidānaṁ kāmeṣu jantu sa kathaṁ rameta । upadhiṁ hi loke śalyam iti matvā tasyaiva dhīro vinayāya śikṣet ।।",
  "uv7#7.1": "kāyapradoṣaṁ rakṣeta syāt kāyena susaṁvṛtaḥ । kāyaduścaritaṁ hitvā kāyena sukṛtaṁ caret ।।",
  "uv7#7.2": "vācaḥ pradoṣaṁ rakṣeta vacasā saṁvṛto bhavet । vāco duścaritaṁ hitvā vācā sucaritaṁ caret ।।",
  "uv7#7.3": "manaḥpradoṣaṁ rakṣeta manasā saṁvṛto bhavet । manoduścaritaṁ hitvā manaḥsucaritaṁ caret ।।",
  "uv7#7.4": "kāyaduścaritaṁ hitvā vacoduścaritāni ca । manoduścaritaṁ hitvā yac cānyad doṣasaṁhitaṁ ।।",
  "uv7#7.5": "kāyena kuśalaṁ kuryād vacasā kuśalaṁ bahu । manasā kuśalaṁ kuryād apramāṇaṁ niraupadhim ।।",
  "uv7#7.6": "kāyena kuśalaṁ kṛtvā vacasā cetasāpi ca । iha cātha paratrāsau sukhaṁ samadhigacchati ।।",
  "uv7#7.7": "ahiṁsakā vai munayo nityaṁ kāyena saṁvṛtāḥ । te yānti hy acyutaṁ sthānaṁ yatra gatvā na śocati ।।",
  "uv7#7.8": "ahiṁsakā vai munayo nityaṁ vācā susaṁvṛtāḥ । te yānti hy acyutaṁ sthānaṁ yatra gatvā na śocati ।।",
  "uv7#7.9": "ahiṁsakā vai munayo manasā nityasaṁvṛtāḥ । te yānti hy acyutaṁ sthānaṁ yatra gatvā na śocati ।।",
  "uv7#7.10": "kāyena saṁvṛtā dhīrā dhīrā vācā susaṁvṛtāḥ । manasā saṁvṛtā dhīrā dhīrāḥ sarvatra saṁvṛtāḥ । te yānti hy acyutaṁ sthānaṁ yatra gatvā na śocati ।।",
  "uv7#7.11": "kāyena saṁvaraḥ sādhu sādhu vācā ca saṁvaraḥ । manasā saṁvaraḥ sādhu sādhu sarvatra saṁvaraḥ । sarvatra saṁvṛto bhikṣuḥ sarvaduḥkhāt pramucyate ।।",
  "uv7#7.12": "vācānurakṣī manasā susaṁvṛtaḥ kāyena caivākuśalaṁ na kuryāt ।etāṁ śubhāṁ karmapathāṁ viśodhayann ārādhayen mārgam ṛṣipraveditam ।।",
  "uv26#26.1": "kurmo yathāṅgāni svake kapāle samādadhītātmavitarkitāni । aniḥśrito hy anyam aheṭhayānaḥ parinirvṛto nāpavadeta kaṁ cit ।।",
  "uv26#26.2": "kṣāntiḥ paramaṁ tapas titīkṣā nirvāṇaṁ paramaṁ vadanti buddhāḥ । na hi pravrajitaḥ paropatāpī śramaṇo bhavati paraṁ viheṭhayaṁ vai ।।",
  "uv26#26.3": "mā kaṁ cit paruṣaṁ brūthaḥ proktāḥ prativadanti tam ।duḥkhā hi saṁrambhakathāḥ pratidaṇḍaṁ spṛśanti hi ।।",
  "uv26#26.4": "yadīrayasi hātmānaṁ kaṁsīvopahatā sadā । jātimaraṇasaṁsāraṁ ciraṁ hy anubhaviṣyasi ।।",
  "uv26#26.5": "na tv īrayasi hātmānaṁ kaṁsir nopahatā yathā । eṣa prāpto 'si nirvāṇaṁ saṁrambhas te na vidyate ।।",
  "uv26#26.6": "ārogyaparamā lābhā saṁtuṣṭiparamaṁ dhanam । viśvāsaparamaṁ mitraṁ nirvāṇaparamaṁ sukham ।।",
  "uv26#26.7": "kṣudhā parama rogāṇāṁ saṁskārā duḥkham eva tu । etaj jñātvā yathābhūtaṁ nirvāṇaparamo bhavet ।।",
  "uv26#26.8": "alpakāḥ sugatiṁ yānti bahavo yānti durgatim । etaj jñātvā yathābhūtaṁ nirvāṇaparamo bhavet ।।",
  "uv26#26.9": "sahetuṁ sugatiṁ yānti sahetuṁ yānti durgatim । sahetuṁ parinirvānti hy evam etat sahetukam ।।",
  "uv26#26.10": "gatir mṛgāṇāṁ pravaṇam ākāśaṁ pakṣiṇāṁ gatiḥ । dharmo gatir vibhāgīnāṁ nirvāṇaṁ tv arhatāṁ gatiḥ ।।",
  "uv26#26.11": "na hīdaṁ hīnavīryeṇa mandenāpy avijānatā । nirvāṇaṁ śakyam adhigantuṁ sarvagranthapradālanam ।।",
  "uv26#26.12": "siñca bhikṣor imāṁ nāvaṁ siktā laghvī bhaviṣyati । hitvā rāgaṁ ca doṣaṁ ca tato nirvāṇam eṣyasi ।।",
  "uv26#26.13": "abhūt pūrve tato nābhūn nābhūt pūrve tato hy abhūt ।na cābhūn na bhaviṣyati na vāpy etarhi vidyate ।।",
  "uv26#26.14": "durdṛśaṁ satyam acalaṁ sudṛśaṁ pratividhyataḥ ।tṛṣṇākṣayaṁ paśyato hi duḥkhasyānto nirucyate ।।",
  "uv26#26.15": "chitvā tṛṣṇāṁ praśāmyeha rajaḥ sarvaṁ samāhitaḥ । viśoṣayitvā saritāṁ duḥkhasyānto nirucyate ।।",
  "uv26#26.16": "bhitvā kāyaṁ ca saṁjñāṁ ca vedanāṁ vyupaśāmya ca । vijñānāstagamaṁ labdhvā duḥkhasyānto nirucyate ।।",
  "uv26#26.17": "dṛṣṭe tu dṛṣṭamātreṇa śrute ca śrutamātratā । mate tathaiva vijñāte duḥkhasyānto nirucyate ।।",
  "uv26#26.18": "ene mene tathā dapphe daḍapphe ceti budhyataḥ । sarvasmād viratiḥ pāpād duḥkhasyānto nirucyate ।।",
  "uv26#26.19": "māśā tuṣā saṁśamā ca sarvatra viraḍī tathā । sarvasmād viratiḥ pāpād duḥkhasyānto nirucyate ।।",
  "uv26#26.20": "aniḥśritasyācalitaṁ prasrabdhiś ceha vidyate । na gatir na cyutiś caiva duḥkhasyānto nirucyate ।।",
  "uv26#26.21": "ajāte sati jātasya vaden niḥsaraṇaṁ sadā । asaṁskṛtaṁ ca saṁpaśyaṁ saṁskṛtāt parimucyate ।।",
  "uv26#26.22": "jātaṁ bhūtaṁ samutpannaṁ kṛtaṁ saṁskṛtam adhruvam । jarāmaraṇasaṁghātaṁ moṣadharmapralopanam ।āhāranetrīprabhavaṁ nālaṁ tad abhinanditum ।।",
  "uv26#26.23": "tasya niḥsaraṇaṁ śāntam atarkāvacaraṁ padam । nirodho duḥkhadharmāṇāṁ saṁskāropaśamaṁ sukham ।।",
  "uv26#26.24": "abhijānāmy ahaṁ sthānaṁ yatra bhūtaṁ na vidyate । nākāśaṁ na ca vijñānaṁ na sūryaś candramā na ca ।।",
  "uv26#26.25": "naivāgatir na ca gatir nopapattiś cyutir na ca । apratiṣṭham anālambaṁ duḥkhāntaḥ sa nirucyate ।।",
  "uv26#26.26": "yatra nāpo na pṛthivī tejo vāyur na gāhate । na tatra śuklā dyotanti tamas tatra na vidyate ।।",
  "uv26#26.27": "na tatra candramā bhāti nādityo vai prakāśyate । yathā tv ihātmanā vetti munir mauneyam ātmanaḥ । atha rūpād arūpāc ca sarvaduḥkhāt pramucyate ।।",
  "uv26#26.28": "niṣṭhāgato hy asaṁtrāsī na vikanthī na kaukṛtiḥ । ācchettā bhavaśalyānām antimo 'sya samucchrayaḥ ।।",
  "uv26#26.29": "eṣā hi paramā niṣṭhā śāntaṁ padam anuttaram । kṣayaḥ sarvanimittānāṁ pradānapadam acyutam ।।",
  "uv26#26.30": "tulyam atulyaṁ ca saṁbhavaṁ bhavasaṁskāram avāsṛjan muniḥ । ādhyātmarataḥ samāhito hy abhinat kośam ivāṇḍasaṁbhavam ।।",
  "uv26#26.31": "jayate dānaṁ dharmadānaṁ ca sarvaṁ jayate ratiṁ dharmaratiṁś ca sarvām । jayate balaṁ kṣāntibalaṁ ca sarvaṁ jayate sukhaṁ sarvaṭṛṣānirodhaḥ ।। [i] sarvaṁ dānaṁ dharmadānaṁ jināti sarvāṁ ratiṁ dharmaratiṁ jināti । sarvaṁ balaṁ kṣāntibalaṁ jināti tṛṣṇākṣayaḥ sarvasukhaṁ jināti ।। [ii]",
  "uv18#18.1": "ka imāṁ pṛthivīṁ vijeṣyate yamalokaṁ ca tathā sadevakam । ko dharmapadaṁ sudeśitaṁ kuśalaḥ puṣpam iva praceṣyate ।।",
  "uv18#18.2": "śaikṣaḥ pṛthivīṁ vijeṣyate yamalokaṁ ca tathā sadevakam । sa hi dharmapadaṁ sudeśitaṁ kuśalaḥ puṣpam iva praceṣyate ।।",
  "uv18#18.3": "vanaṁ chindata mā vṛkṣaṁ vanād vai jāyate bhayam । chitvā vanaṁ samūlaṁ tu nirvaṇā bhavata bhikṣavaḥ ।।",
  "uv18#18.4": "na chidyate yāvatā vanaṁ hy anumātram api narasya bandhuṣu । pratibaddhamanāḥ sa tatra vai vatsaḥ kṣīrapaka iva mātaram ।।",
  "uv18#18.5": "ucchindi hi sneham ātmanaḥ padmaṁ śāradakaṁ yathodakāt । śāntimārgam eva bṛṁhayen nirvāṇaṁ sugatena deśitam ।।",
  "uv18#18.6": "yathāpi ruciraṁ puṣpaṁ varṇavat syād agandhavat । evaṁ subhāṣitā vācā niṣphalāsāv akurvataḥ ।।",
  "uv18#18.7": "yathāpi ruciraṁ puṣpaṁ varṇavat syād sugandhavat । evaṁ subhāṣitā vācā saphalā bhavati kurvataḥ ।।",
  "uv18#18.8": "yathāpi bhramaraḥ puṣpād varṇagandhāv aheṭhayan । paraiti rasam ādāya tathā grāmāṁ muniś caret ।।",
  "uv18#18.9": "na pareṣāṁ vilomāni na pareṣāṁ kṛtākṛtam । ātmanas tu samīkṣeta samāni viṣamāni ca ।।",
  "uv18#18.10": "yathāpi puṣparāśibhyaḥ kuryān mālāguṇāṁ bahūn । evaṁ jātena martyena kartavyaṁ kuśalaṁ bahu ।।",
  "uv18#18.11": "varṣāsu hi yathā puṣpaṁ vaguro vipramuñcati । evaṁ rāgaṁ ca doṣaṁ ca vipramuñcata bhikṣavaḥ ।।",
  "uv18#18.12": "yathā saṁkārukūṭe tu vyujjhite hi mahāpathe । padmaṁ tatra tu jāyeta śucigandhi manoramam ।।",
  "uv18#18.13": "evaṁ saṁkārabhūte 'sminn andhabhūte pṛthagjane । prajñayā vyatirocante samyaksaṁbuddhaśrāvakāḥ ।।",
  "uv18#18.14": "puṣpāṇy eva pracinvantaṁ vyāsaktamanasaṁ naram । suptaṁ grāmaṁ mahaughaiva mṛtyur ādāya gacchati ।।",
  "uv18#18.15": "puṣpāṇy eva pracinvantaṁ vyāsaktamanasaṁ naram । atṛptam eva kāmeṣu tv antakaḥ kurute vaśam ।।",
  "uv18#18.16": "puṣpāṇy eva pracinvantaṁ vyāsaktamanasaṁ naram । anutpanneṣu bhogeṣu tv antakaḥ kurute vaśam ।।",
  "uv18#18.17": "kumbhopamaṁ kāyam imaṁ viditvā marīcidharmaṁ paribudhya caiva । chitveha mārasya tu puṣpakāṇi tv adarśanaṁ mṛtyurājasya gacchet ।।",
  "uv18#18.18": "phenopamaṁ kāyam imaṁ viditvā marīcidharmaṁ paribudhya caiva । chitveha mārasya tu puṣpakāṇi tv adarśanaṁ mṛtyurājasya gacchet ।।",
  "uv18#18.19": "kumbhopamaṁ lokam imaṁ viditvā marīcidharmaṁ paribudhya caiva । chitveha mārasya tu puṣpakāṇi tv adarśanaṁ mṛtyurājasya gacchet ।।",
  "uv18#18.20": "phenopamaṁ lokam imaṁ viditvā marīcidharmaṁ paribudhya caiva । chitveha mārasya tu puṣpakāṇi tv adarśanaṁ mṛtyurājasya gacchet ।।",
  "uv18#18.21": "yo nādhyagamad bhaveṣu sāraṁ buddhvā puṣpam udumbarasya yadvat । sa tu bhikṣur idaṁ jahāty apāraṁ hy urago jīrṇam iva tvacaṁ purāṇam ।।",
  "uv18#18.21A": "yo rāgam udācchinatty aśeṣaṁ bisapuṣpam iva jaleruhaṁ vigāhya । sa tu bhikṣur idaṁ jahāty apāraṁ hy urago jīrṇam iva tvacaṁ purāṇam ।।",
  "uv18#18.21B": "yo dveṣam udācchinatty aśeṣaṁ bisapuṣpam iva jaleruhaṁ vigāhya । sa tu bhikṣur idaṁ jahāty apāraṁ hy urago jīrṇam iva tvacaṁ purāṇam ।।",
  "uv18#18.21C": "yo moham udācchinatty aśeṣaṁ bisapuṣpam iva jaleruhaṁ vigāhya । sa tu bhikṣur idaṁ jahāty apāraṁ hy urago jīrṇam iva tvacaṁ purāṇam ।।",
  "uv18#18.21D": "yo mānam udācchinatty aśeṣaṁ bisapuṣpam iva jaleruhaṁ vigāhya । sa tu bhikṣur idaṁ jahāty apāraṁ hy urago jīrṇam iva tvacaṁ purāṇam ।।",
  "uv18#18.21E": "yo lobham udācchinatty aśeṣaṁ bisapuṣpam iva jaleruhaṁ vigāhya । sa tu bhikṣur idaṁ jahāty apāraṁ hy urago jīrṇam iva tvacaṁ purāṇam ।।",
  "uv18#18.21F": "tṛṣṇāṁ ya udācchinatty aśeṣaṁ bisapuṣpam iva jaleruhaṁ vigāhya । sa tu bhikṣur idaṁ jahāty apāraṁ hy urago jīrṇam iva tvacaṁ purāṇam ।।",
  "uv21#21.1": "sarvābhibhūḥ sarvavid eva cāsmi sarvaiś ca dharmaiḥ satataṁ na liptaḥ । sarvaṁjahaḥ sarvabhayād vimuktaḥ svayaṁ hy abhijñāya kam uddiśeyam ।।",
  "uv21#21.2": "kam uddiśeyaṁ tv asamo hy atulyaḥ svayaṁ pravaktā hy adhigamya bodhim । tathāgato devamanuṣyaśāstā sarvajñatāṁ prāpya balair upetaḥ ।।",
  "uv21#21.3": "ahaṁ hi lokeṣv arahann ahaṁ lokeṣv anuttaraḥ । sadevakeṣu lokeṣu cāhaṁ mārābhibhūr jinaḥ ।।",
  "uv21#21.4": "ācāryo me na vai kaś cit sadṛśaś ca na vidyate ।eko 'smiṁ loke saṁbuddhaḥ prāptaḥ saṁbodhim uttamām ।।",
  "uv21#21.5": "jinā hi mādṛśā jñeyā ye prāptā hy āsravakṣayam । jitā me pāpakā dharmās tato 'ham upagā jinaḥ ।।",
  "uv21#21.6": "bārāṇasīṁ gamiṣyāmi haniṣye 'mṛtadundubhim ।dharmacakraṁ pravartayiṣye lokeṣv aprativartitam ।।",
  "uv21#21.7": "na hi santaḥ prakāśyante viditvā lokaparyāyam ।ādeśayanto virajaḥ padaṁ śāntamanīṣiṇaḥ ।।",
  "uv21#21.8": "nadantīha mahāvīrāḥ saddharmeṇa tathāgatāḥ । dharmeṇa nadamānānāṁ ke tv asūyed vijānakāḥ ।।",
  "uv21#21.9": "ye dhyānaprasṛtā dhīrā naiṣkramyopaśame ratāḥ । devāpi spṛhayanty eṣāṁ buddhānāṁ śrīmatāṁ sadā ।।",
  "uv21#21.10": "teṣāṁ devā manuṣyāś ca saṁbuddhānāṁ yaśasvinām । spṛhayanty āśubuddhīnāṁ śarīrāntimadhāriṇām ।।",
  "uv21#21.11": "ye cābhyatītāḥ saṁbuddhā ye ca buddhā hy anāgatāḥ । yaś cāpy etarhi saṁbuddho bahūnāṁ śokanāśakaḥ ।।",
  "uv21#21.12": "sarve saddharmaguravo vyāhārṣu viharanti ca । athāpi vihariṣyanti eṣā buddheṣu dharmatā ।।",
  "uv21#21.13": "tasmād ihātmakāmena māhātmyam abhikāṅkṣatā । saddharmo gurukartavyaḥ smaratā buddhaśāsanam ।।",
  "uv21#21.14": "na śraddhāsyanti vai ye tu narā buddhasya śāsanam । vyasanaṁ te gamiṣyanti vaṇijo rākṣasīṣv iva ।।",
  "uv21#21.15": "śraddhāsyanti tu ye nityaṁ narā buddhasya śāsanam । svastinā te gamiṣyanti vālāhenaiva vāṇijāḥ ।।",
  "uv21#21.16": "tathāgataṁ buddham iha svayaṁbhuvaṁdvau vai vitarkau bahulaṁ samudācarete । kṣemas tathaiva pravivekayuktas tamonudaṁ pāragataṁ maharṣim ।।",
  "uv21#21.17": "prāptaḥ sa cāryo vaśitām aśeṣāṁ viṣvottaraḥ sarvabhayād vimuktaḥ । tṛṣṇāprahīṇo vimalo nirāśaś cālokayaṁ lokahitāya satvān ।।",
  "uv21#21.18": "śaile yathā parvatamūrdhani sthito yathaiva paśyej janatāṁ samantāt । tathā hy asau dharmamayaṁ sumedhāḥ prāsādam āruhya samantacakṣuḥ । śokābhibhūtāṁ janatām aśoko 'drākṣīd imāṁ jātijarābhibhūtām ।।",
  "uv23#23.1": "subhāṣitasya śikṣeta śramaṇopāsanasya ca । ekāsanasya ca rahaś cittavyupaśamasya ca ।।",
  "uv23#23.2": "ekāsanaṁ tv ekaśayyām ekacaryām atandritaḥ । ramayec caikam ātmānaṁ vaneṣv ekaḥ sadā vaset ।।",
  "uv23#23.3": "yaḥ sahasraṁ sahasrāṇāṁ saṁgrāme dviṣatāṁ jayet । yaś cātmānaṁ jayed ekaṁ saṁgrāmo durjayaḥ sa vai ।।",
  "uv23#23.4": "ātmā hy asya jitaḥ śreyāṁ yac ceyam itarāḥ prajāḥ । ātmadāntasya puruṣasya nityaṁ saṁvṛtacāriṇaḥ ।।",
  "uv23#23.5": "na devā nāpi gandharvā na māro brāhmaṇā saha । jitasyāpajitaṁ kuryus tathā prājñasya bhikṣuṇaḥ ।।",
  "uv23#23.7": "ātmānam eva prathamaṁ pratirūpe niveśayet । tato 'nyam anuśāsīta na kliśyeta hi paṇḍitaḥ ।।",
  "uv23#23.8": "ātmānaṁ hi tathā kuryāc chāsītānyaṁ yathā svayam । sudānto bata me nityam ātmā sa hi sudurdamaḥ ।।",
  "uv23#23.9": "ātmānaṁ hi tathā kuryāc chāsītānyaṁ yathā svayam । ātmā dānto mayā nityam ātmadānto hi paṇḍitaḥ ।।",
  "uv23#23.10": "ātmano 'rthaṁ parārthena bahunāpi na hāpayet । ātmārthaṁ paramaṁ jñātvā svakārthaparamo bhavet ।।",
  "uv23#23.11": "ātmā tv ihātmano nāthaḥ ko nu nāthaḥ paro bhavet । ātmanā hi sudāntena nāthaṁ labhati paṇḍitaḥ ।।",
  "uv23#23.12": "ātmā tv ihātmano nāthaḥ ko nu nāthaḥ paro bhavet । ātmanā hi sudāntena arthaṁ labhati paṇḍitaḥ ।।",
  "uv23#23.13": "ātmā tv ihātmano nāthaḥ ko nu nāthaḥ paro bhavet । ātmanā hi sudāntena dharmaṁ labhati paṇḍitaḥ ।।",
  "uv23#23.14": "ātmā tv ihātmano nāthaḥ ko nu nāthaḥ paro bhavet । ātmanā hi sudāntena yaśo labhati paṇḍitaḥ ।।",
  "uv23#23.15": "ātmā tv ihātmano nāthaḥ ko nu nāthaḥ paro bhavet । ātmanā hi sudāntena kīrtiṁ labhati paṇḍitaḥ ।।",
  "uv23#23.16": "ātmā tv ihātmano nāthaḥ ko nu nāthaḥ paro bhavet । ātmanā hi sudāntena sukhāṁ labhati paṇḍitaḥ ।।",
  "uv23#23.17": "ātmā tv ihātmano nāthaḥ ko nu nāthaḥ paro bhavet । ātmanā hi sudāntena svargaṁ labhati paṇḍitaḥ ।।",
  "uv23#23.18": "ātmā tv ihātmano nāthaḥ ko nu nāthaḥ paro bhavet । ātmanā hi sudāntena ciraṁ svargeṣu modate ।।",
  "uv23#23.19": "ātmā tv ihātmano nāthaḥ ko nu nāthaḥ paro bhavet । ātmanā hi sudāntena ciraṁ svarge pratiṣṭhati ।।",
  "uv23#23.20": "ātmā tv ihātmano nāthaḥ ko nu nāthaḥ paro bhavet । ātmanā hi sudāntena prajñāṁ labhati paṇḍitaḥ ।।",
  "uv23#23.21": "ātmā tv ihātmano nāthaḥ ko nu nāthaḥ paro bhavet । ātmanā hi sudāntena jñātimadhye virocate ।।",
  "uv23#23.22": "ātmā tv ihātmano nāthaḥ ko nu nāthaḥ paro bhavet । ātmanā hi sudāntena śokamadhye na śocati ।।",
  "uv23#23.23": "ātmā tv ihātmano nāthaḥ ko nu nāthaḥ paro bhavet । ātmanā hi sudāntena sarvaṁ chindati bandhanam ।।",
  "uv23#23.24": "ātmā tv ihātmano nāthaḥ ko nu nāthaḥ paro bhavet । ātmanā hi sudāntena sarvās tyajati durgatīḥ ।।",
  "uv23#23.25": "ātmā tv ihātmano nāthaḥ ko nu nāthaḥ paro bhavet । ātmanā hi sudāntena sarvaduḥkhāt pramucyate ।।",
  "uv23#23.26": "ātmā tv ihātmano nāthaḥ ko nu nāthaḥ paro bhavet । ātmanā hi sudāntena nirvāṇasyaiva so 'ntike ।।",
  "uv4#4.1": "apramādo hy amṛtapadaṁ pramādo mṛtyunaḥ padam ।apramattā na mriyante ye pramattāḥ sadā mṛtāḥ ।।",
  "uv4#4.2": "etāṁ viśeṣatāṁ jñātvā hy apramādasya paṇḍitaḥ । apramādaṁ pramudyeta nityam āryaḥ svagocaram ।।",
  "uv4#4.3": "apramattāḥ sātatikā nityaṁ dṛḍhaparākramāḥ ।spṛśanti dhīrā nirvāṇaṁ yogakṣemam anuttaram ।।",
  "uv4#4.4": "pramādam apramādena yadā nudati paṇḍitaḥ । prajñāprāsādam āruhya tv aśokaḥ śokinīṁ prajām । parvatasthaiva bhūmisthāṁ dhīro bālān avekṣate ।।",
  "uv4#4.5": "utthānenāpramādena saṁyamena damena ca । dvīpaṁ karoti medhāvī tam ogho nābhimardati ।।",
  "uv4#4.6": "utthānavataḥ smṛtātmanaḥ śubhacittasya niśāmyacāriṇaḥ । saṁyatasya hi dharmajīvino hy apramattasya yaśo 'bhivardhate ।।",
  "uv4#4.7": "adhicetasi mā pramadyata pratataṁ maunapadeṣu śikṣata । śokā na bhavanti tāyino hy upaśāntasya sadā smṛtātmanaḥ ।।",
  "uv4#4.8": "hīnāṁ dharmāṁ na seveta pramādena na saṁvaset । mithyādṛṣṭiṁ na roceta na bhavel lokavardhanaḥ ।।",
  "uv4#4.9": "samyagdṛṣṭir adhīmātrā laukikī yasya vidyate । api jātisahasrāṇi nāsau gacchati durgatim ।।",
  "uv4#4.10": "pramādam anuvartante bālā durmedhaso janāḥ । apramādaṁ tu medhāvī dhanaṁ śreṣṭhīva rakṣati ।।",
  "uv4#4.11": "pramādam anuvartante bālā durmedhaso janāḥ । apramattaḥ sadā dhyāyī prāpnute hy āsravakṣayam ।।",
  "uv4#4.12": "pramādaṁ nānuyujyeta na kāmaratisaṁstavam । apramattaḥ sadā dhyāyī prāpnute hy acalaṁ sukham ।।",
  "uv4#4.13": "nāyaṁ pramādakālaḥ syād aprāpte hy āsravakṣaye । māraḥ pramattam anveti siṁhaṁ vā mṛgramātṛkā ।।",
  "uv4#4.14": "sthānāni catvāri naraḥ pramatta āpadyate yaḥ paradārasevī । apuṇyalābhaṁ hy anikāmaśayyāṁ nindāṁ tṛtīyaṁ narakaṁ caturtham ।।",
  "uv4#4.15": "apuṇyalābhaṁ ca gatiṁ ca pāpikāṁ bhītasya bhītābhir athālpikāṁ ratim ।nindāṁ ca paśyaṁ nṛpateś ca daṇḍaṁ parasya dārāṇi vivarjayeta ।। [i] apuṇyalābhaś ca gatiś ca pāpikā bhītasya bhītābhir athālpikā ratiḥ ।rājā ca daṇḍaṁ gurukaṁ dadāti kāyasya bhedād narakeṣu pacyate ।। [ii]",
  "uv4#4.16": "pratiyatyeva tat kuryād yaj jāned dhitam ātmanaḥ । na śākaṭikacintābhir mandaṁ dhīraḥ parākramet ।।",
  "uv4#4.17": "yathā śākaṭiko mārgaṁ samaṁ hitvā mahāpatham । viṣamaṁ mārgam āgamya cchinnākṣaḥ śocate bhṛśam ।।",
  "uv4#4.18": "evaṁ dharmād apakramya hy adharmam anuvartya ca । bālo mṛtyuvaśaṁ prāptac chinnākṣa iva śocate ।।",
  "uv4#4.19": "yat kṛtyaṁ tad apaviddham akṛtyaṁ kriyate punaḥ । uddhatānāṁ pramattānāṁ teṣāṁ vardhanti āsravāḥ । āsravās teṣu vardhante ārāt te hy āsravakṣayāt ।।",
  "uv4#4.20": "yeṣāṁ tu susamārabdhā nityaṁ kāyagatā smṛtiḥ । akṛtyaṁ te na kurvanti kṛtye sātatyakāriṇaḥ । smṛtānāṁ saṁprajānānām astaṁ gacchanti āsravāḥ ।।",
  "uv4#4.21": "na tāvatā dharmadharo yāvatā bahu bhāṣate । yas tv ihālpam api śrutvā dharmaṁ kāyena vai spṛśet । sa vai dharmadharo bhavati yo dharme na pramādyate ।।",
  "uv4#4.22": "subahv apīha sahitaṁ bhāṣamāṇo na tatkaro bhavati naraḥ pramattaḥ । gopaiva gāḥ saṁgaṇayaṁ pareṣāṁ na bhāgavāṁ cchrāmaṇyārthasya bhavati ।।",
  "uv4#4.23": "alpam api cet sahitaṁ bhāṣamāṇo dharmasya bhavati hy anudharmacārī । rāgaṁ ca doṣaṁ ca tathaiva mohaṁ prahāya bhāgī śrāmaṇyārthasya bhavati ।।",
  "uv4#4.24": "apramādaṁ praśaṁsanti pramādo garhitaḥ sadā । apramādena maghavāṁ devānāṁ śreṣṭhatāṁ gataḥ ।।",
  "uv4#4.25": "apramādaṁ praśaṁsanti sadā kṛtyeṣu paṇḍitāḥ । apramatto hy ubhāv arthāv atigṛhṇāti paṇḍitaḥ ।।",
  "uv4#4.26": "dṛṣṭadhārmika eko 'rthas tathānyaḥ sāmparāyikaḥ । arthābhisamayād dhīraḥ paṇḍito hi nirucyate ।।",
  "uv4#4.27": "apramādarato bhikṣuḥ pramāde bhayadarśakaḥ । durgād uddharate tmānaṁ paṅkasannaiva kuñjaraḥ ।।",
  "uv4#4.28": "apramādarato bhikṣuḥ pramāde bhayadarśakaḥ । dhunāti pāpakāṁ dharmāṁ patrāṇīva hi mārutaḥ ।।",
  "uv4#4.29": "apramādarato bhikṣuḥ pramāde bhayadarśakaḥ । saṁyojanam aṇusthūlaṁ dahann agnir iva gacchati ।।",
  "uv4#4.30": "apramādarato bhikṣuḥ pramāde bhayadarśakaḥ । spṛśati hy anupūrveṇa sarvasaṁyojanakṣayam ।।",
  "uv4#4.31": "apramādarato bhikṣuḥ pramāde bhayadarśakaḥ । pratividhyate padaṁ śāntaṁ saṁskāropaśamaṁ sukham ।।",
  "uv4#4.32": "apramādarato bhikṣuḥ pramāde bhayadarśakaḥ । abhavyaḥ parihāṇāya nirvāṇasyaiva so 'ntike ।।",
  "uv4#4.33": "uttiṣṭata vyāyamata dṛḍhaṁ śikṣata śāntaye । asmṛtiś ca pramādaś caivānutthānam asaṁyamaḥ ।।",
  "uv4#4.34": "nidrā tandrīr anāyoga ete śikṣāntarāyikāḥ । tad aṅgaṁ pratibudhyadhvaṁ smṛtir māntaradhīyata ।।",
  "uv4#4.35": "uttiṣṭhen na pramādyeta dharmaṁ sucaritaṁ caret । dharmacārī sukhaṁ śete hy asmiṁ loke paratra ca ।।",
  "uv4#4.36": "apramādaratā bhavata suśīlā bhavata bhikṣavaḥ । susamāhitasaṁkalpāḥ svacittam anurakṣata ।।",
  "uv4#4.37": "ārabhadhvaṁ niṣkramadhvaṁ yujyadhvaṁ buddhaśāsane । dhunidhvaṁ mṛtyunaḥ sainyaṁ naḍāgāram iva kuñjaraḥ ।।",
  "uv4#4.38": "yo hy asmiṁ dharmavinaye tv apramatto bhaviṣyati । prahāya jātisaṁsāraṁ duḥkhasyāntaṁ sa yāsyati ।।",
  "uv29#29.1": "avabhāsati tāvat sa kṛmir yāvan nodayate divākaraḥ । vairocanĕ tūdgate bhṛśaṁ śvāvo bhavati na cāvabhāsate ।।",
  "uv29#29.2": "evaṁ bhāsitam āsi tārkitair yāvan nodayate tathāgataḥ ।buddhapratibhāsite tu loke na tārkiko bhāsati nāsya śrāvakaḥ ।।",
  "uv29#29.3": "asāre sāramatayaḥ sāre cāsārasaṁjñinaḥ । te sāraṁ nādhigacchanti mithyāsaṁkalpagocarāḥ ।।",
  "uv29#29.4": "sāraṁ tu sārato jñātvā hy asāraṁ cāpy asārataḥ । te sāram adhigacchanti samyaksaṁkalpagocarāḥ ।।",
  "uv29#29.5": "upātidhāvanti hi sārabuddhyā navaṁ navaṁ bandhanam ādadantaḥ । patanti hi dyotam ivāndhakārād dṛṣṭe śrute caiva niviṣṭacittāḥ ।।",
  "uv29#29.6": "kāṅkṣā hi yā syād iha vā pṛthag vā ihavedikā vā paravedikā vā । tāṁ dhyāyino viprajahanti sarvā hy ātāpino brahmacaryaṁ carantaḥ ।।",
  "uv29#29.7": "aniṣkaṣāyaḥ kāṣāyaṁ yo vastraṁ paridhāsyati । apetadamasauratyo nāsau kāṣāyam arhati ।।",
  "uv29#29.8": "yas tu vāntakaṣāyaḥ syāc chīleṣu susamāhitaḥ । upetadamasauratyaḥ sa vai kāṣāyam arhati ।।",
  "uv29#29.9": "yasya doṣāḥ samucchinnās tālamastakavad dhatāḥ ।sa vāntadoṣo medhāvī sādhurūpo nirucyate ।।",
  "uv29#29.10": "na nāmarūpamātreṇa varṇapuṣkalayā na ca । sādhurūpo naro bhavati māyāvī matsarī śaṭhaḥ ।।",
  "uv29#29.11": "na varṇarūpeṇa naro hi sarvo vijñāyate netvaradarśanena । susaṁvṛtānām iha vyañjanena tv asaṁvṛtā lokam imaṁ caranti ।।",
  "uv29#29.12": "pratirūpakaṁ dhūpitakarṇikā vā lohārdhamāṣa iva hiraṇyacchannaḥ । caranti haike parivāravantas tv antar hy aśuddhā bahi śobhamānāḥ ।।",
  "uv29#29.13": "middhī ca yo bhavati mahāgrasaś ca rātriṁ divaṁ saṁparivartaśāyī । mahāvarāhaiva nivāpapuṣṭaḥ punaḥ punar mandam upaiti garbham ।।",
  "uv29#29.14": "manujasya sadā smṛtīmato labdhvā bhojanamātrajānataḥ । tanukāsya bhavanti vedanāḥ śanakair jīryati āyuḥ pālayam ।।",
  "uv29#29.15": "śubhānudarśinaṁ nityam indriyaiś cāpy asaṁvṛtam । bhojane cāpy amātrajñaṁ hīnaṁ jāgarikāsu ca । taṁ vai prasahate rāgo vāto vṛkṣam ivābalam ।। [i] śubhānupaśyī viharann indriyair hi asaṁvṛtaḥ । bhojane cāpy amātrajñaḥ kusīdo hīnavīryavān । taṁ vai prasahate rāgo vāto vṛkṣam ivābalam ।। [ii]",
  "uv29#29.15A": "śubhānudarśinaṁ nityam indriyaiś cāpy asaṁvṛtam । bhojane cāpy amātrajñaṁ hīnaṁ jāgarikāsu ca । taṁ vai prasahate dveṣo vāto vṛkṣam ivābalam ।।",
  "uv29#29.15B": "śubhānudarśinaṁ nityam indriyaiś cāpy asaṁvṛtam । bhojane cāpy amātrajñaṁ hīnaṁ jāgarikāsu ca । taṁ vai prasahate moho vāto vṛkṣam ivābalam ।।",
  "uv29#29.15C": "śubhānudarśinaṁ nityam indriyaiś cāpy asaṁvṛtam । bhojane cāpy amātrajñaṁ hīnaṁ jāgarikāsu ca । taṁ vai prasahate māno vāto vṛkṣam ivābalam ।।",
  "uv29#29.15D": "śubhānudarśinaṁ nityam indriyaiś cāpy asaṁvṛtam । bhojane cāpy amātrajñaṁ hīnaṁ jāgarikāsu ca । taṁ vai prasahate lobho vāto vṛkṣam ivābalam ।।",
  "uv29#29.15E": "śubhānudarśinaṁ nityam indriyaiś cāpy asaṁvṛtam । bhojane cāpy amātrajñaṁ hīnaṁ jāgarikāsu ca । taṁ vai prasahate tṛṣṇā vāto vṛkṣam ivābalam ।।",
  "uv29#29.16": "aśubhānudarśinaṁ nityam indriyaiś ca susaṁvṛtam । bhojane cāpi mātrajñaṁ yuktaṁ jāgarikāsu ca । taṁ na prasahate rāgo vātaḥ śailam iva sthiram ।। [i] aśubhānupaśyī viharann indriyair hi susaṁvṛtaḥ । bhojane cāpi mātrajñaḥ śrāddha ārabdhavīryavān । taṁ na prasahate rāgo vātaḥ śailam iva parvatam ।। [ii]",
  "uv29#29.16A": "aśubhānudarśinaṁ nityam indriyaiś ca susaṁvṛtam । bhojane cāpi mātrajñaṁ yuktaṁ jāgarikāsu ca । taṁ na prasahate dveṣo vātaḥ śailam iva sthiram ।।",
  "uv29#29.16B": "aśubhānudarśinaṁ nityam indriyaiś ca susaṁvṛtam । bhojane cāpi mātrajñaṁ yuktaṁ jāgarikāsu ca । taṁ na prasahate moho vātaḥ śailam iva sthiram ।।",
  "uv29#29.16C": "aśubhānudarśinaṁ nityam indriyaiś ca susaṁvṛtam । bhojane cāpi mātrajñaṁ yuktaṁ jāgarikāsu ca । taṁ na prasahate māno vātaḥ śailam iva sthiram ।।",
  "uv29#29.16D": "aśubhānudarśinaṁ nityam indriyaiś ca susaṁvṛtam । bhojane cāpi mātrajñaṁ yuktaṁ jāgarikāsu ca । taṁ na prasahate lobho vātaḥ śailam iva sthiram ।।",
  "uv29#29.16E": "aśubhānudarśinaṁ nityam indriyaiś ca susaṁvṛtam । bhojane cāpi mātrajñaṁ yuktaṁ jāgarikāsu ca । taṁ na prasahate tṛṣṇā vātaḥ śailam iva sthiram ।।",
  "uv29#29.17": "ramaṇīyāny araṇyāni na cātra ramate janaḥ । vītarāgātra raṁsyante na tu kāmagaveṣiṇaḥ ।।",
  "uv29#29.18": "grāme vā yadi vāraṇye nimne vā yadi vā sthale । yatrārhanto viharanti te deśā ramaṇīyakāḥ ।।",
  "uv29#29.19": "dūrāt santaḥ prakāśyante himavān iva parvataḥ । asanto na prakāśyante rātrikṣiptāḥ śarā yathā ।।",
  "uv29#29.20": "sadbhir eva sahāsīta paṇḍitair arthacintakaiḥ ।arthaṁ mahāntaṁ gambhīraṁ prajñayā pratividhyate ।।",
  "uv29#29.21": "ahaṁ nāga iva saṁgrāme cāpād utpatitāṁ śarān । ativākyaṁ titīkṣāmi duḥśīlo hi mahājanaḥ ।।",
  "uv29#29.22": "bhave cāhaṁ bhayaṁ dṛṣṭvā bhūyaś ca vibhavaṁ bhave ।tasmād bhavaṁ nābhinande nandī ca vibhavena me ।।",
  "uv29#29.23": "aśraddhaś cākṛtajñaś ca saṁdhicchettā ca yo naraḥ ।hatāvakāśo vāntāśaḥ sa vai tūttamapūruṣaḥ ।।",
  "uv29#29.24": "mātaraṁ pitaraṁ hatvā rājānaṁ dvau ca śrotriyau । rāṣṭraṁ sānucaraṁ hatvā anigho yāti brāhmaṇaḥ ।।",
  "uv29#29.25": "yeṣāṁ saṁnicayo nāsti ye parijñātabhojanāḥ । śunyatā cānimittaṁ ca vivekaś caiva gocaraḥ । ākāśaiva śakuntānāṁ padaṁ teṣāṁ duranvayam ।।",
  "uv29#29.26": "yeṣāṁ saṁnicayo nāsti ye parijñātabhojanāḥ । śunyatā cānimittaṁ ca vivekaś caiva gocaraḥ । ākāśaiva śakuntānāṁ gatis teṣāṁ duranvayā ।।",
  "uv29#29.27": "yeṣāṁ saṁnicayo nāsti ye parijñātabhojanāḥ । śunyatā cānimittaṁ ca samādhiś caiva gocaraḥ । ākāśaiva śakuntānāṁ padaṁ teṣāṁ duranvayam ।।",
  "uv29#29.28": "yeṣāṁ saṁnicayo nāsti ye parijñātabhojanāḥ । śunyatā cānimittaṁ ca samādhiś caiva gocaraḥ । ākāśaiva śakuntānāṁ gatis teṣāṁ duranvayā ।।",
  "uv29#29.29": "yeṣāṁ bhavaḥ parikṣīno hy aparāntaṁ ca nāśritāḥ । śunyatā cānimittaṁ ca vivekaś caiva gocaraḥ । ākāśaiva śakuntānāṁ padaṁ teṣāṁ duranvayam ।।",
  "uv29#29.30": "yeṣāṁ bhavaḥ parikṣīno hy aparāntaṁ ca nāśritāḥ । śunyatā cānimittaṁ ca vivekaś caiva gocaraḥ । ākāśaiva śakuntānāṁ gatis teṣāṁ duranvayā ।।",
  "uv29#29.31": "yeṣāṁ bhavaḥ parikṣīno hy aparāntaṁ ca nāśritāḥ । śunyatā cānimittaṁ ca samādhiś caiva gocaraḥ । ākāśaiva śakuntānāṁ padaṁ teṣāṁ duranvayam ।।",
  "uv29#29.32": "yeṣāṁ bhavaḥ parikṣīno hy aparāntaṁ ca nāśritāḥ । śunyatā cānimittaṁ ca samādhiś caiva gocaraḥ । ākāśaiva śakuntānāṁ gatis teṣāṁ duranvayā ।।",
  "uv29#29.33": "alpakās te manuṣyeṣu ye janāḥ pāragāminaḥ ।atheyam itarāḥ prajās tīram evānudhāvati ।।",
  "uv29#29.34": "ye tarhi samyag ākhyāte dharme dharmānudarśinaḥ । te janāḥ pāram eṣyanti mṛtyudheyasya sarvaśaḥ ।।",
  "uv29#29.35": "gatādhvano viśokasya vipramuktasya tāyinaḥ । sarvagranthaprahīṇasya paridāgho na vidyate ।।",
  "uv29#29.36": "uttīrṇaḥ sabhayo mārgaḥ pātālaḥ parivarjitaḥ । mukto yogais tathā granthaiḥ sarvaṁ rāgaviṣaṁ hatam ।।",
  "uv29#29.37": "nāsti kāmasamo hy ogho nāsti doṣasamo grahaḥ । nāsti mohasamaṁ jālaṁ nāsti tṛṣṇāsamā nadī",
  "uv29#29.38": "ākāśe tu padaṁ nāsti śramaṇo nāsti bāhyakaḥ । prapañcābhiratā bālā niṣprapañcās tathāgatāḥ ।।",
  "uv29#29.39": "yogaiḥ samuhyate bālo yogāṁ nudati paṇḍitaḥ । yogāṁ praṇudya medhāvī ye divyā ye ca mānusāḥ । sarvayogāṁ praṇudyeha sarvaduḥkhāṭ pramucyate ।।",
  "uv29#29.40": "yogād bhavaḥ prabhavati viyogād bhavasaṁkṣayaḥ । etad dvaidhāpathaṁ jñātvā bhavāya vibhavāya ca । tatra śikṣeta medhāvī yatra yogān atikramet ।।",
  "uv29#29.41": "akṛtaṁ kukṛtāc chreyaḥ paścāt tapati duṣkṛtam । śocate duṣkṛtaṁ kṛtvā śocate durgatiṁ gataḥ ।।",
  "uv29#29.42": "kṛtaṁ tu sukṛtaṁ śreyo yat kṛtvā nānutapyate । nandate sukṛtaṁ kṛtvā nandate sugatiṁ gataḥ",
  "uv29#29.43": "nābhāṣamāṇā jñāyante miśrā bālair hi paṇḍitāḥ । jñāyante bhāṣamāṇās tu deṣayanto 'rajaḥ padam ।।",
  "uv29#29.44": "bhāṣayed dyotayed dharmam ucchrayed ṛṣiṇāṁ dhvajam । subhāṣitadhvajā nityam ṛṣayor dharmagauravāḥ ।।",
  "uv29#29.45": "nindanti tuṣṇim āsīnaṁ nindanti bahubhāṣiṇam । alpabhāṇiṁ ca nindanti nāsti lokeṣv aninditaḥ ।।",
  "uv29#29.46": "ekāntaninditaḥ puruṣaḥ ekāntaṁ vā praśaṁsitaḥ ।nābhūd bhaviṣyati ca no na cāpy etarhi vidyate ।।",
  "uv29#29.47": "yaṁ tu vijñāḥ praśaṁsanti hy anuyujya śubhāśubham । praśaṁsā sā samākhyātā na tv ajñair yaḥ praśaṁsitaḥ ।।",
  "uv29#29.48": "medhāvinaṁ vṛttayuktaṁ prājñaṁ śīleṣu saṁvṛtam । niṣkaṁ jāmbunadasyaiva kas taṁ ninditum arhati ।।",
  "uv29#29.49": "śailo yathāpy ekaghano vāyunā na prakampyate । evaṁ nindāpraśaṁsābhir na kampyante hi paṇḍitāḥ ।।",
  "uv29#29.50": "yasya mūle tvacā nāsti parṇā nāsti tathā latāḥ । taṁ dhīraṁ bandhanān muktaṁ kas taṁ ninditum arhati ।।",
  "uv29#29.51": "yasya ha prapañcitaṁ hi no sat saṁtānaṁ parikhaṁ ca yo nivṛttaḥ । tṛṣṇāvigataṁ muniṁ carantaṁ na vijānāti sadevako 'pi lokaḥ ।।",
  "uv29#29.52": "yasya jitaṁ nopajīyate jitam anveti na kaṁ cid eva loke । taṁ buddham anantagocaraṁ hy apadaṁ kena padena neṣyasi ।।",
  "uv29#29.53": "yasya jālinī viṣaktikā tṛṣṇā nāsti hi lokanāyinī । taṁ buddham anantagocaraṁ hy apadaṁ kena padena neṣyasi ।।",
  "uv29#29.54": "yasya mūlaṁ kṣitau nāsti parṇā nāsti tathā latāḥ । taṁ dhīraṁ bandhanān muktaṁ ko nu ninditum arhati ।।",
  "uv29#29.55": "yasya jālinī viṣaktikā tṛṣṇā nāsti hi lokanāyinī । taṁ buddham anantavikramaṁ hy apadaṁ kena padena neṣyasi ।।",
  "uv29#29.56": "yasya vitarkā vidhūpitās tv ādhyātmaṁ vinivartitā hy aśeṣam । sa hi saṅgam atītya sarvasaṁjñāṁ yogāpetam atīrṇasaṅgam eti ।।",
  "uv29#29.57": "muñca purato muñca paścato madhye muñca bhavasya pāragaḥ । sarvatra vimuktamānaso na punar jātijarām upeṣyasi ।।",
  "uv17#17.1": "smṛtimantaḥ prayujyante na nikete ramanti te । haṁsavat palvalaṁ hitvā hy okam oghaṁ jahantĕ te ।।",
  "uv17#17.2": "haṁsādityapathe yānti ākāśe jīvitendriyāḥ ।niryānti dhīrā lokān mārasainyaṁ pramathya te ।।",
  "uv17#17.3": "acaritvā brahmacaryam alabdhvā yauvane dhanam । jīrṇakrauñcaivă dhyāyante 'lpamatsya iva palvale ।।",
  "uv17#17.4": "acaritvā brahmacaryam alabdhvā yauvane dhanam । śenti cāpātikīrṇā vā paurāṇāny anucintitāḥ ।।",
  "uv17#17.5": "nālpaṁ manyeta pāpasya naitaṁ mām āgamiṣyati । udabindunipātena mahākumbho 'pi pūryate ।pūryanti bālāḥ pāpair hi stokastokaṁ kṛtair api ।।",
  "uv17#17.6": "nālpaṁ manyeta puṇyasya naitaṁ mām āgamiṣyati । udabindunipātena mahākumbho 'pi pūryate ।pūryanti dhīrāḥ puṇyair hi stokastokaṁ kṛtair api ।।",
  "uv17#17.7": "ye taranty ārṇavaṁ nityaṁ kolaṁ baddhvā janāḥ śubham ।na te taranti saritāṁ tīrṇā medhāvino janāḥ ।।",
  "uv17#17.8": "uttīrṇo bhagavāṁ buddhaḥ sthale tiṣṭhati brāhmaṇaḥ । bhikṣavaḥ snānti caivātra kolaṁ badhnanti cāpare ।।",
  "uv17#17.9": "kiṁ kuryād udapānena yatrāpaḥ sarvato bhavet । tṛṣṇāyā mūlam uddhṛtya kasya paryeṣaṇāṇ caret ।।",
  "uv17#17.10": "udakena nijanti nejakā iṣukārā namayanti tejasā । dāruṁ namayanti takṣakā hy ātmānaṁ damayanti paṇḍitāḥ ।।",
  "uv17#17.11": "yathā hradaḥ sugambhīro viprasanno hy anāvilaḥ । evaṁ śrutvā hi saddharmaṁ viprasīdanti paṇḍitāḥ ।।",
  "uv17#17.12": "pṛthivīsadṛśo na lipyate tāyī kīlavad aprakampayaḥ । hrada iva hi vinītakardamo niṣkaluṣā hi bhavanti paṇḍitāḥ ।।",
  "uv5#5.1": "priyebhyo jāyate śokaḥ priyebhyo jāyate bhayam । priyebhyo vipramuktānāṁ nāsti śokaḥ kuto bhayam ।।",
  "uv5#5.2": "priyebhyo jāyate śokaḥ priyebhyo jāyate bhayam । priyāṇām anyathībhāvād unmādam api gacchati ।।",
  "uv5#5.3": "śokā hi ye vai paridevitaṁ ca duḥkhaṁ ca lokasya hi naikarūpam । priyaṁ pratītyeha tad asti sarvaṁ priye 'sati syān na kathaṁ cid etat ।।",
  "uv5#5.4": "tasmād dhi te sukhitā vītaśokā yeṣāṁ priyaṁ nāsti kathaṁ cid eva । tasmād aśokaṁ padam eṣamāṇaḥ priyaṁ na kurvīta hi jīvaloke ।।",
  "uv5#5.5": "mā priyaiḥ saṁgamo jātu mā ca syād apriyaiḥ sadā ।priyāṇām adarśanaṁ duḥkham apriyāṇāṁ ca darśanam ।।",
  "uv5#5.6": "priyāṇāṁ ca vinābhāvād apriyāṇāṁ ca saṁgramāt । tīvra utpadyate śoko jīryante yena mānavāḥ ।।",
  "uv5#5.7": "priyaṁ mṛtaṁ kālagataṁ jñātayaḥ sahitāḥ sthitāḥ । śocanti dīrgham adhvānaṁ duḥkho hi priyasaṁgamaḥ ।।",
  "uv5#5.8": "tasmāt priyaṁ na kurvīta priyabhāvo hi pāpakaḥ । granthās teṣāṁ na vidyante yeṣāṁ nāsti priyāpriyam ।।",
  "uv5#5.9": "ayoge yujya cātmānaṁ yoge cāyujya sarvadā । arthaṁ hitvā priyagrāhī spṛhayaty arthayogine ।।",
  "uv5#5.10": "priyarūpasātagrathitā devakāyāḥ pṛthaksthitāḥ । āghādinaḥ paridyūnā mṛtyurājavaśaṁ gatāḥ ।।",
  "uv5#5.11": "ye vai divā ca rātrau caivāpramattāḥ priyaṁ jahati nityam । te vai khananti tv aghamūlaṁ mṛtyu-r-āmiṣaṁ durativartyam ।।",
  "uv5#5.12": "asādhu sādhurūpeṇa priyarūpeṇa cāpriyam । duḥkhaṁ sukhyasya rūpeṇa pramattān abhimardati ।।",
  "uv5#5.13": "ātmānaṁ cet priyaṁ vidyān nainaṁ pāpena yojayet । na hy etat sulabhaṁ bhavati sukhaṁ duṣkṛtakāriṇā ।।",
  "uv5#5.14": "ātmānaṁ cet priyaṁ vidyān nainaṁ pāpena yojayet । etad dhi sulabhaṁ bhavati sukhaṁ sukṛtakāriṇā ।।",
  "uv5#5.15": "ātmānaṁ cet priyaṁ vidyād rakṣed enaṁ surakṣitam ।yathā pratyantanagaraṁ gambhīraparikhaṁ dṛḍham ।trayāṇām anyatamaṁ yāmaṁ pratijāgreta paṇḍitaḥ ।।",
  "uv5#5.16": "ātmānaṁ cet priyaṁ vidyād gopayet taṁ sugopitam ।yathā pratyantanagaraṁ guptam antarbahisthiram ।।",
  "uv5#5.17": "evaṁ gopayatātmānaṁ kṣano vo mā hy upatyagāt । kṣaṇātītā hi śocante narakeṣu samarpitāḥ ।।",
  "uv5#5.18": "sarvā diśas tv anuparigamya cetasā naivādhyagāt priyataram ātmanaḥ kva cit ।evaṁ priyaḥ pṛthagātmā pareṣāṁ tasmān na hiṁsyāt param ātmakāraṇam ।।",
  "uv5#5.19": "sarve daṇḍasya bibhyanti sarveṣāṁ jīvitaṁ priyam । ātmānam upamāṁ kṛtvā naiva hanyān na ghātayet ।।",
  "uv5#5.20": "cirapravāsinaṁ yadvad dūrataḥ svastināgatam । jñātayaḥ suhṛdo mitrāś cābhinandanti āgatam ।।",
  "uv5#5.21": "kṛtapuṇyaṁ tathā martyam asmāl lokāt paraṁ gatam । puṇyāny evābhinandanti priyaṁ jñātim ivāgatam ।।",
  "uv5#5.22": "tasmāt kuruta puṇyānāṁ nicayaṁ sāmparāyikam । puṇyāni paraloke hi pratiṣṭhā prāṇināṁ hi sā ।।",
  "uv5#5.23": "puṇyaṁ devāḥ praśaṁsanti samacaryāṁ ca yaś caret । iha cānindito bhavati pretya svarge ca modate ।।",
  "uv5#5.24": "dharmasthaṁ śīlasaṁpannaṁ hrīmantaṁ satyavādinam । ātmanaḥ kārakaṁ santaṁ taṁ janaḥ kurute priyam ।।",
  "uv5#5.25": "pareṣāṁ ca priyo bhavati hy ātmārthaṁ kriyate 'pi ca । dṛṣte ca dharme prāśaṁsyaḥ sāmparāye ca sadgatiḥ ।।",
  "uv5#5.26": "avavadetānuśāsīta cāsabhyāc ca nivārayet । asatāṁ na priyo bhavati satāṁ bhavati tu priyaḥ ।।",
  "uv5#5.27": "asantaś caiva santaś ca nānā yānti tv itaś cyutāḥ । asanto narakaṁ yānti santaḥ svargaparāyaṇāḥ ।।",
  "uv9#9.1": "ekadharmam atītasya mṛṣāvādasya jantunaḥ । vitīrṇaparalokasya nākāryaṁ pāpam asti yat ।।",
  "uv9#9.2": "śreyo hy ayoguḍā bhuktās taptā hy agniśikhopamāḥ । na tu bhuñjīta duḥśīlo rāṣṭrapiṇḍam asaṁyataḥ ।।",
  "uv9#9.3": "sa ced bibheṣi duḥkhasya sa cet te duḥkham apriyam । mā kārṣīḥ pāpakaṁ karma tv āvir vā yadi vā rahaḥ ।।",
  "uv9#9.4": "sa cet pāpāni karmāṇi kariṣyasi karoṣi vā । na te duḥkhāt pramokṣo 'sti hy utplutyāpi palāyataḥ ।।",
  "uv9#9.5": "naivāntarīkṣe na samudramadhye na parvatānāṁ vivaraṁ praviśya । na vidyate 'sau pṛthivīpradeśo yatra sthitaṁ na prasaheta karma ।।",
  "uv9#9.5A": "kṛṣṇaśuklāni karmāṇi na praṇaśyanti dehinaḥ । kālaṁ prā iṣyante kṛtāny upa nāni ca ।।",
  "uv9#9.6": "yat pareṣāṁ vigarheta karma dṛṣṭveha pāpakam । ātmanā tan na kurvīta karmabaddho hi pāpakaḥ ।।",
  "uv9#9.7": "ye kūṭamānayogena viṣameṇa ca karmaṇā । manuṣyān upahiṁsanti paratopakrameṇa vā ।te vai prapātaṁ prapatanti karmabaddhā hi te janāḥ ।।",
  "uv9#9.8": "yat karoti naraḥ karma kalyāṇam atha pāpakam । tasya tasyaiva dāyādo na hi karma praṇaśyati ।।",
  "uv9#9.9": "vilumpate hi puruṣo yāvad asyopakalpate । tato 'nye taṁ vilumpanti sa viloptā vilupyate ।।",
  "uv9#9.10": "kurvaṁ hi manyate bālo naitaṁ mām āgamiṣyati । sāmparāye tu jānāti yā gatiḥ pāpakarmaṇām ।।",
  "uv9#9.11": "kurvaṁ hi manyate bālo naitaṁ mām āgamiṣyati । paścāt tu kaṭukaṁ bhavati vipākaṁ pratiṣevataḥ ।।",
  "uv9#9.12": "sa cet pāpāni karmāṇi kurvaṁ bālo na budhyate । karmabhiḥ svais tu durmedhā hy agnidagdhaiva tapyate ।।",
  "uv9#9.13": "caranti bālā duṣprajñā hy amitrair iva cātmabhiḥ । kurvantaḥ pāpakaṁ karma yad bhavati kaṭukaṁ phalaṁ ।।",
  "uv9#9.14": "na tat karma kṛtaṁ sādhu yat kṛtvā hy anutapyate । rudann aśrumukho yasya vipākaṁ pratiṣevate ।।",
  "uv9#9.15": "tat tu karma kṛtaṁ sādhu yat kṛtvā nānutapyate । yasya pratītaḥ sumanā vipākaṁ pratiṣevate ।।",
  "uv9#9.16": "hasantaḥ pāpakaṁ karma kurvanty ātmasukhaiṣiṇaḥ । rudantas tasya vīpākaṁ prativindanti duḥkhitāḥ ।।",
  "uv9#9.17": "na hi pāpakṛtaṁ karma sadyaḥ kṣīram iva mūrchati । dahantad bālam anveti bhasmācchanna ivānalaḥ ।।",
  "uv9#9.18": "na hi pāpakṛtaṁ karma sadyaḥ śastram iva kṛntati । sāmparāye tu jānāti yā gatiḥ pāpakarmaṇām । paścāt tu kaṭukaṁ bhavati vipākaṁ pratiṣevataḥ ।।",
  "uv9#9.19": "ayaso hi malaḥ samutthitaḥ sa tadutthāya tam eva khādati । evaṁ hy aniśāmyacāriṇaṁ svāni karmāṇi nayanti durgatim ।।",
  "uv19#19.1": "bhadro yathāśvaḥ kaśayābhispṛṣṭa hy ātāpinaḥ saṁvijitāś careta । śrāddhas tathā śīlaguṇair upetaḥ samāhito dharmaviniścayajñaḥ । jitendriyaḥ kṣāntibalair upeto jahāti sarvāṁ sa bhavān aśeṣān ।।",
  "uv19#19.2": "bhadro yathāśvaḥ kaśayābhitāḍita hy ātāpinaḥ saṁvijitāś careta । śrāddhas tathā śīlaguṇair upetaḥ samāhito dharmaviniścayajñaḥ ।saṁpannavidyācaraṇaḥ pratismṛtas tāyī sa sarvaṁ prajahāti duḥkham ।।",
  "uv19#19.3": "yasyendriyāṇi samatāṁ gatāni aśvo yathā sārathinā sudāntaḥ । prahīṇadoṣāya nirāsravāya devāpi tasmai spṛhayanti nityam ।।",
  "uv19#19.4": "apramattaḥ pramatteṣu supteṣu bahujāgaraḥ । abalāśva iva bhadrāśvaṁ hitvā yāti sumedhasam ।।",
  "uv19#19.5": "hrīniṣevī hi puruṣaḥ prājño yaḥ susamāhitaḥ । sarvapāpaṁ jahāty eṣa bhadrāśvo hi kaśām iva ।।",
  "uv19#19.6": "dānto vai samitiṁ yāti dāntaṁ rājādhirohati । dāntaḥ śreṣṭho manuṣyāṇāṁ yo 'tivākyaṁ titīkṣati ।।",
  "uv19#19.7": "yo hy aśvaṁ damayej jānyam ājāneyaṁ ca saindhavam । kuñjaraṁ vā mahānāgam ātmā dāntas tato varam ।। [i] yac cehāśvataraṁ damayed ājanyaṁ vāpi saindhavam । kuñjaraṁ vā mahānāgam ātmadāntas tato varam ।। [ii]",
  "uv19#19.8": "na hy asau tena yānena tāṁ bhūmim adhigacchati । ātmanā hi sudāntena kṣipraṁ śāntiṁ nigacchati ।। [i] na hi tena sa yānena tāṁ bhūmim abhisaṁbhavet । yām ātmanā sudāntena dānto dāntena gacchati ।। [ii]",
  "uv19#19.8A": "yac cehāśvataraṁ damayed ājanyaṁ vāpi saindhavam । kuñjaraṁ vā mahānāgam ātmadāntas tato varam ।।",
  "uv19#19.8B": "na hi tena sa yānena tāṁ bhūmim abhisaṁbhavet । yām ātmanā sudāntena bhave duḥkhasya pāragaḥ ।।",
  "uv19#19.8C": "yac cehāśvataraṁ damayed ājanyaṁ vāpi saindhavam । kuñjaraṁ vā mahānāgam ātmadāntas tato varam ।।",
  "uv19#19.9": "na hy asau tena yānena tāṁ bhūmim adhigacchati । ātmanā hi sudāntena sarvās tyajati durgatīḥ ।। [i] na hi tena sa yānena tāṁ bhūmim abhisaṁbhavet । yām ātmanā sudāntena sarvāṁ tyajati durgatīḥ ।। [ii]",
  "uv19#19.9A": "yac cehāśvataraṁ damayed ājanyaṁ vāpi saindhavam । kuñjaraṁ vā mahānāgam ātmadāntas tato varam ।।",
  "uv19#19.10": "na hy asau tena yānena tāṁ bhūmim adhigacchati । ātmanā hi sudāntena sarvāṁ chinatti bandhanam ।। [i] na hi tena sa yānena tāṁ bhūmim abhisaṁbhavet । yām ātmanā sudāntena sarvāṁ chindati bandhanam ।। [ii]",
  "uv19#19.10A": "yac cehāśvataraṁ damayed ājanyaṁ vāpi saindhavam । kuñjaraṁ vā mahānāgam ātmadāntas tato varam ।।",
  "uv19#19.11": "na hy asau tena yānena tāṁ bhūmim adhigacchati । ātmanā hi sudāntena sarvaduḥkhāt pramucyate ।। [i] na hi tena sa yānena tāṁ bhūmim abhisaṁbhavet । yām ātmanā sudāntena sarvaduḥkhāt pramucyate ।। [ii]",
  "uv19#19.11A": "yac cehāśvataraṁ damayed ājanyaṁ vāpi saindhavam । kuñjaraṁ vā mahānāgam ātmadāntas tato varam ।।",
  "uv19#19.11B": "na hi tena sa yānena tāṁ bhūmim abhisaṁbhavet । yām ātmanā sudāntena sarvāṁ jahāti saṁpadam ।।",
  "uv19#19.11C": "yac cehāśvataraṁ damayed ājanyaṁ vāpi saindhavam । kuñjaraṁ vā mahānāgam ātmadāntas tato varam ।।",
  "uv19#19.12": "na hy asau tena yānena tāṁ bhūmim adhigacchati । ātmanā hi sudāntena nirvāṇasyaiva so 'ntike ।। [i] na hi tena sa yānena tāṁ bhūmim abhisaṁbhavet । yām ātmanā sudāntena nirvāṇasyaiva so 'ntike ।। [ii]",
  "uv19#19.13": "ātmānam eva damayed bhadrāśvam iva sārathiḥ । ātmanā hi sudāntena smṛtimāṁ duḥkhapāragaḥ ।।",
  "uv19#19.14": "ātmaiva hy ātmano nāthaḥ ātmā śaraṇam ātmanaḥ । tasmāt saṁyamayātmānaṁ bhadrāśvam iva sārathiḥ ।।",
  "uv22#22.1": "sādhu śrutaṁ sucaritaṁ sādhu cāpy aniketatā । pradakṣiṇaṁ pravrajyā ca śrāmaṇyasyānulomikam ।।",
  "uv22#22.2": "bālā ihāvijānantaś caranti hy amarā iva । vijānatāṁ tu saddharmam āturasyaiva śarvarī ।।",
  "uv22#22.3": "yathā hy agāraṁ succhannaṁ praviśya tamasā sphuṭam । vidyamānāni rūpāṇi cakṣuṣmāṁ hi na paśyati ।।",
  "uv22#22.4": "tahaiveha naro nityaṁ jñānavān api yo bhavet । aśrutvā na vijānāti dharmāṁ kalyāṇapāpakān ।।",
  "uv22#22.5": "pradīpena tu rūpāṇi cakṣuṣmāṁ paśyate yathā । evaṁ śrutvā vijānāti dharmāṁ kalyāṇapāpakān ।।",
  "uv22#22.6": "śrutvā dharmāṁ vijānāti śrutvā pāpaṁ na sevate । śrutvā hy anarthaṁ varjayate śrutvā prāpnoti nirvṛtim ।।",
  "uv22#22.7": "bahuśruto 'pi ced bhavati śīleṣu tv asamāhitaḥ । śīlatas taṁ vigarhanti nāsya saṁpadyate śrutam ।।",
  "uv22#22.8": "alpaśruto 'pi ced bhavati śīleṣu susamāhitaḥ । śīlatas taṁ praśaṁsanti tasya saṁpadyate śrutam ।।",
  "uv22#22.9": "alpaśruto 'pi ced bhavati śīleṣu tv asamāhitaḥ । ubhayatas taṁ vigarhanti nāsya saṁpadyate vratam ।।",
  "uv22#22.10": "bahuśruto 'pi ced bhavati śīleṣu susamāhitaḥ । ubhayatas taṁ praśaṁsanti tasya saṁpadyate vratam ।।",
  "uv22#22.11": "bahuśrutaṁ dharmadharaṁ prājñaṁ nityaṁ samāhitam । niṣkaṁ jāmbunadasyaiva kas taṁ ninditum arhati ।।",
  "uv22#22.12": "ye me rūpeṇa minvanti ye me ghoṣeṇa cānvagāḥ । chandarāgavaśopetā na māṁ jānanti te janāḥ ।। [i] ye rūpeṇa pramiṇvanti māṁ ghoṣeṇānuyānti ca । chandarāgavaśopetā na māṁ jānanti te janāḥ ।। [ii]",
  "uv22#22.13": "ādhyātmaṁ ca na jānāti bahirdhā tu vipaśyati । bahirdāphaladarśī tu sa vai ghoṣeṇa nīyate ।।",
  "uv22#22.14": "ādhyātmaṁ tu prajānāti bahirdhā ca na paśyati । ādhyātmaphaladarśī tu sa vai ghoṣeṇa nīyate ।।",
  "uv22#22.15": "ādhyātmaṁ ca na jānāti bahirdhā ca na paśyati । ubhaye 'phaladarśī tu sa vai ghoṣeṇa nīyate ।।",
  "uv22#22.16": "ādhyātmaṁ ca prajānāti bahirdhā ca vipaśyati । sa tu niḥsaraṇaprajño na vai ghoṣeṇa nīyate ।।",
  "uv22#22.17": "bahu śṛṇoti śrotreṇa bahū paśyati cakṣuṣā । na tad dṛṣṭaṁ śrutaṁ dhīraḥ sarvaṁ śraddhātum arhati ।। [i] śrotreṇa śrūyate bahu dṛśyate bahu cakṣuṣā । na tad dṛṣṭaṁ śrutaṁ dhīraḥ sarvaṁ śraddhātum arhati ।। [ii]",
  "uv22#22.18": "vijñānasārāṇi subhāṣitāni jñātaṁ śrutaṁ caiva samādhisāram । na tasya vijñānaśrutaṁ mahārthaṁ yaḥ sāhaso bhavati naraḥ pramattaḥ ।।",
  "uv22#22.19": "dharme tu ye hy āryanivedite ratās tadā carante vacasā yadāhuḥ ।te kṣāntisauratyasamādhigocarāḥ śrutasya buddher api sāram adhyaguḥ ।।",
  "uv27#27.1": "supaśyaṁ paravadyaṁ syād ātmavadyaṁ tu durdṛśam । paraḥ parasya vadyāni tūtpunāti busaṁ yathā । ātmanaś chādayaty eṣa kṛtvā yadvat kaliṁ śaṭhaḥ ।।",
  "uv27#27.2": "paravadyānudarśino nityāvadhyānasaṁjñinaḥ । vāmā dharmāḥ pravardhante sa hy ārād dharmadarśanāt ।।",
  "uv27#27.3": "ahrīkena sujīvaṁ syāt kākaśūreṇa dhvāṅkṣiṇā । praskandinā pragalbhena saṁkliṣṭaṁ tv iha jīvate ।।",
  "uv27#27.4": "hrīmatā tv iha durjīvaṁ nityaṁ śucigaveṣiṇā । sulīnenāpragalbhena śuddhājīvena paśyatā ।।",
  "uv27#27.5": "andhabhūto hy ayaṁ lokas tanuko 'tra vipaśyakaḥ । śakunto jālamuktaiva hy alpaṁ svargeṣu modate ।।",
  "uv27#27.6": "moṣasaṁbandhano loko bhavyarūpa iva dṛśyate । upadhībandhanā bālās tamasā parivāritāḥ । asat sad iva dṛśyate paśyato nāsti kiñcanam ।।",
  "uv27#27.7": "ahaṁkārasṛtā martyāḥ parakāropasaṁhitāḥ । etad eke na jānanti paśyanti na hi śalyataḥ ।।",
  "uv27#27.8": "etat tu śalyaṁ pratiyatya paśyato hy adhyavasitā yatra prajāḥ prasaktāḥ । ahaṁ karomīti na tasya hiṁsyāt paraḥ karotīti na tasya hiṁsyāt ।।",
  "uv27#27.9": "mānopeto hy ayaṁ loko mānasaktaḥ sadā sthitaḥ । dṛṣṭibhiś caiva saṁrabdhaḥ saṁsāraṁ nātivartate ।।",
  "uv27#27.10": "yat prāptaṁ yac ca prāptavyaṁ rajaḥkīrṇam idaṁ dvayam । āturyam iti taṁ jñātvā jahyād vidvāṁ samāhitaḥ ।।",
  "uv27#27.11": "śikṣāsārāś ca ye satvā jīvino brahmajīvinaḥ ।upasthānarataye ca sa eko 'ntaḥ prakīrtitaḥ ।।",
  "uv27#27.12": "bhoktavyāḥ śucayaḥ kāmā na doṣas teṣu vidyate । ya evaṁ darśino bālā dvitīyo 'ntaḥ prakīrtitaḥ ।।",
  "uv27#27.13": "etāv antāv anajñāya tv atilīyanti bāliśaḥ । apare tv atidhāvanti cakṣuṣmāṁs tāṁ prapaśyati ।।",
  "uv27#27.14": "etāv antau viditvā tu nābhavaṁs tatra ye budhāḥ । na caiva tena manyante vartmas teṣāṁ na vidyate ।।",
  "uv27#27.15": "yathā budbudikāṁ paśyed yathā paśyen marīcikām । evaṁ lokam avekṣaṁ vai mṛtyurājaṁ na paśyati ।।",
  "uv27#27.16": "yathā budbudikāṁ paśyed yathā paśyen marīcikām । evaṁ kāyam avekṣaṁ vai mṛtyurājaṁ na paśyati ।।",
  "uv27#27.17": "paśyatemaṁ sadā kāyaṁ citraṁ rājarathopamam । yatra bālāḥ pramuhyante saṅgo nāsti prajānatām ।।",
  "uv27#27.17A": "paśyatemaṁ sadā kāyaṁ citraṁ rājarathopamam । yatra bālā viṣīdanti paṇḍito 'tra virajyate ।।",
  "uv27#27.18": "paśyatemaṁ sadā kāyaṁ citraṁ rājarathopamam । yatra bālā viṣīdanti yathā paṅke jaradgavaḥ ।।",
  "uv27#27.19": "paśyatemaṁ sadā kāyaṁ citraṁ rājarathopamam । yatra bālāḥ pramuhyante paṇḍito 'tra virajyate ।।",
  "uv27#27.20": "paśya citrakṛtaṁ bimbam arukaṁ kāyasaṁjñitam । āturaṁ moṣasaṁkalpaṁ yasya nāsti dhruvasthitiḥ ।।",
  "uv27#27.21": "paśya citrakṛtaṁ bimbaṁ maṇibhiḥ kuṇḍalais tathā । alaṁ bālasya mohāya na tu pāragaveṣiṇām ।।",
  "uv27#27.22": "paśya citrakṛtaṁ bimbaṁ maṇibhiḥ kuṇḍalais tathā । alaṁ bālasya mohāya paṇḍito 'tra virajyate ।।",
  "uv27#27.22A": "gandhena gātrām anuliptaḥ pādau gairikarañjitau । alaṁ bālasya mohāya na tu pāragaveṣiṇām ।।",
  "uv27#27.22B": "gandhena gātrām anuliptaḥ pādau gairikarañjitau । alaṁ bālasya mohāya paṇḍito 'tra virajyate ।।",
  "uv27#27.23": "aṣṭāpadīkṛtāḥ keśā netre cāñjanarañjite । alaṁ bālasya mohāya na tu pāragaveṣiṇām ।।",
  "uv27#27.24": "aṣṭāpadīkṛtāḥ keśā netre cāñjanarañjite । alaṁ bālasya mohāya paṇḍito 'tra virajyate ।।",
  "uv27#27.25": "añjanīva navā citrā pūtikāyo hy alaṁkṛtaḥ । alaṁ bālasya mohāya na tu pāragaveṣiṇām ।।",
  "uv27#27.26": "añjanīva navā citrā pūtikāyo hy alaṁkṛtaḥ । alaṁ bālasya mohāya paṇḍito 'tra virajyate ।।",
  "uv27#27.26A": "gandhena gātrām anuliptaḥ pādau gairikarañjitau । alaṁ bālasya mohāya yasya nāsti dhruvasthitiḥ ।।",
  "uv27#27.26B": "gandhena gātrām anuliptaḥ pādau gairikarañjitau । alaṁ bālasya mohāya saṅgo nāsti prajānatām ।।",
  "uv27#27.26C": "añjanīva navā citrā pūtikāyo hy alaṁkṛtaḥ । alaṁ bālasya mohāya yasya nāsti dhruvasthitiḥ ।।",
  "uv27#27.26D": "añjanīva navā citrā pūtikāyo hy alaṁkṛtaḥ । alaṁ bālasya mohāya saṅgo nāsti prajānatām ।।",
  "uv27#27.27": "kāmeṣu saktāḥ satataṁ hi mūḍhāḥ saṁyojane vadyam apaśyamānāḥ । na jātu saṁyojanasaṅgasaktā hy oghaṁ tareyur vipulaṁ mahāntam ।।",
  "uv27#27.28": "ūrdhvaṁ cādhaḥ sarvato vītarāgo hy ayam aham asmīti ca nānupaśyan । evaṁ vimukto hi tared ihaugham atīrṇapūrvaṁ hy apunarbhavāya ।।",
  "uv27#27.29": "yo nirvanagair vimokṣitaḥ saṁvanamukto vanam eva dhāvati । taṁ paśyatha pudgalaṁ tv imaṁ mukto bandhanam eva dhāvati ।।",
  "uv27#27.30": "nelāṅgaḥ śvetasaṁchanna ekāro vartate rathaḥ । anighaṁ paśyatāyāntaṁ chinnayoktram abandhanam ।।",
  "uv27#27.31": "bahavaḥ śaraṇaṁ yānti parvatāṁś ca vanāni ca । ārāmāṁ vṛkṣacaityāṁś ca manuṣyā bhayatarjitāḥ ।।",
  "uv27#27.32": "naitad dhi śaraṇaṁ kṣemaṁ naitac charaṇam uttamam । naitac charaṇam āgamya sarvaduḥkhāt pramucyate ।।",
  "uv27#27.33": "yas tu buddhaṁ ca dharmaṁ ca saṁghaṁ ca śaraṇaṁ gataḥ । catvāri cāryasatyāni prajñayā paśyate yadā ।।",
  "uv27#27.34": "duḥkhaṁ duḥkhasamutpādaṁ duḥkhasya samatikramam । āryaṁ cāṣṭāṅgikaṁ mārgaṁ duḥkhopaśamagāminam ।।",
  "uv27#27.35": "etad dhi śaraṇaṁ kṣemam etac charaṇam uttamam । etac charaṇam āgamya sarvaduḥkhāt pramucyate ।।",
  "uv27#27.36": "paśyataḥ paśyate paśyaṁ paśyate cāpy apaśyataḥ । apaśyaṁ paśyate naiva paśyato nāpy apaśyataḥ ।।",
  "uv27#27.37": "anupaśyanayā ca paśyanā nānātvaṁ hi tayor ihocyate । divasasya yathaiva rātribhiḥ saṁdhānaṁ ca tayor na vidyate ।।",
  "uv27#27.38": "anupaśyati cen na paśyati tv atha cet paśyati nānupaśyati । paśyann ayaṁ nānupaśyati tv anupaśyaṁs tu sadā na paśyati ।।",
  "uv27#27.39": "paśyaṁ nu kiṁ nānupaśyate kim apaśyaṁ nānupaśyate sadā । kasmiṁ sati hānupaśyanā kasmiṁ na sati nānupaśyanā ।।",
  "uv27#27.40": "duḥkhaṁ yad ayaṁ na paśyati tad apaśyann ātmeti paśyati । duḥkhaṁ tu yathā tathā prapaśyann ayam ātmeti sadānupaśyati ।।",
  "uv27#27.41": "yenāvṛtaḥ pṛthagjanaḥ saṁskārāṁ duḥkhaṁ na paśyati । tasmiṁ sati hānupaśyanā vigate 'smiṁ vigatānupaśyanā ।।",
  "uv20#20.1": "krodhaṁ jahed viprajahec ca mānaṁ saṁyojanaṁ sarvam atikrameta ।taṁ nāmne rūpe ca asajyamānam akiñcanaṁ nānupatanti saṅgāḥ ।।",
  "uv20#20.2": "krodhaṁ jahed utpatitaṁ rāgaṁ jātaṁ nivārayet । avidyāṁ prajahed dhīraḥ satyābhisamayāt sukham ।।",
  "uv20#20.3": "krodhaṁ hatvā sukhaṁ sete krodhaṁ hatvā na śocati । krodhasya viṣamūlasya madhuraghnasya bhikṣavaḥ । vadham āryāḥ praśaṁsanti taṁ ca hatvā na śocati ।।",
  "uv20#20.4": "yat tu rocayati kruddho duṣkṛtaṁ sukṛtaṁ tv iti । paścāt sa vigate krodhe spṛṣṭvāgnim iva tapyate ।।",
  "uv20#20.5": "ahrīkaś cānavatrāpī cāvrataś caiva roṣaṇaḥ । krodhena hy abhibhūtasya dvīpaṁ nāstīha kiṁ cana ।। [i] ahrīkyo 'py anavatrāpi bhavati krodhano 'vrataḥ । krodhena cābhibhūtasya na dvīpo bhavati kaś cana ।। [ii]",
  "uv20#20.6": "abalaṁ hi balaṁ tasya yasya krodhe balaṁ balam । kruddhasya dharmahīnasya pratipattir na vidyate ।।",
  "uv20#20.7": "yas tv ayaṁ balavāṁ bhūtvā durbalasya titīkṣati । tām āhuḥ paramāṁ kṣāntiṁ nityaṁ kṣamati durbalaḥ ।।",
  "uv20#20.8": "yaḥ pareṣāṁ prabhūḥ saṁs tu durbalāṁ saṁtitīkṣati । tām āhuḥ paramāṁ kṣāntiṁ nityaṁ kṣamati durbalaḥ ।।",
  "uv20#20.9": "atyukto hi parair yo vai balavāṁ saṁtitīkṣati । tām āhuḥ paramāṁ kṣāntiṁ nityaṁ kṣamati durbalaḥ ।।",
  "uv20#20.10": "ātmānaṁ ca paraṁ caiva mahato rakṣate bhayāt । yaḥ paraṁ kupitaṁ jñātvā svayaṁ tatropaśāmyati ।।",
  "uv20#20.11": "ubhayoś carate so 'rtham ātmanasya parasya ca । yaḥ paraṁ kupitaṁ jñātvā svayaṁ tatropaśāmyati ।।",
  "uv20#20.12": "ubhārthe caramāṇaṁ taṁ hy ātmanasya parasya ca । abalaṁ manyate bālo dharmeṣv avavicakṣaṇaḥ ।।",
  "uv20#20.13": "jayaṁ hi manyate bālo vacobhiḥ paruṣair vadan । nityam iva jayas tasya yo 'tivākyaṁ titīkṣati ।।",
  "uv20#20.14": "śreṣṭhasya vākyaṁ kṣamate bhayena saṁrambhahetoḥ sadṛśasya caiva । yo vai nihīnasya vacaḥ kṣameta tām uttamāṁ kṣāntim ihāhur āryāḥ ।।",
  "uv20#20.15": "kruddho vācaṁ na bhāṣeta pariṣatsv atha vā mithaḥ ।krodhābhibhūtaḥ puruṣaḥ svam arthasṁ hi na budhyate ।।",
  "uv20#20.16": "satyaṁ vaden na ca krudhyed dadyād alpād api svayam । sthānair ebhis tribhir yukto devānām antikaṁ vrajet ।।",
  "uv20#20.17": "śāntasya hi kutaḥ krodho dāntasya samajīvinaḥ । samyagājñāvimuktasya krodho nāsti prajānataḥ ।।",
  "uv20#20.18": "tasyaiva pāpaṁ bhavati yaḥ kruddhe krudhyate punaḥ । kruddheṣv akruddhamānas tu saṁgrāmaṁ durjayaṁ jayet ।।",
  "uv20#20.19": "akrodhena jayet krodham asādhuṁ sādhunā jayet ।jayet kadaryaṁ dānena satyena tv anṛtaṁ jayet ।।",
  "uv20#20.20": "akruddhasya kutaḥ krodho dāntasya samajīvinaḥ । samyagājñāvimuktasya krodhas tasya na vidyate ।।",
  "uv20#20.21": "akrodhaś cāvihiṁsā ca vasaty āryeṣu sarvadā । sadā pāpajane krodhas tiṣṭhati parvato yathā ।।",
  "uv20#20.22": "yas tv ihotpatitaṁ krodhaṁ rathaṁ bhrāntam iva dhārayet । vadāmi sārathiṁ taṁ tu raśmigrāho 'yam anyathā ।।",
  "uv1#1.1": "stīnamiddhaṁ vinodyeha saṁpraharṣya ca mānasam । śṛṇutemaṁ pravakṣyāmi udānaṁ jinabhāṣitam ।।",
  "uv1#1.2": "evam uktaṁ bhagavatā sarvābhijñena tāyinā । anukampakenarṣiṇā śarīrāntimadhāriṇā ।।",
  "uv1#1.3": "anityā bata saṁskārā utpādavyadharmiṇaḥ ।। utpadya hi nirudhyante teṣāṁ vyupaśamaḥ sukham ।।",
  "uv1#1.4": "ko nu harṣaḥ ka ānanda evaṁ prajvalite sati । andhakāraṁ praviṣṭāḥ stha pradīpaṁ na gaveṣatha ।।",
  "uv1#1.5": "yānīmāny apaviddhāni vikṣiptāni diśo diśam ।kāpotavarṇāny asthīni tāni dṛṣṭveha kā ratiḥ ।।",
  "uv1#1.6": "yām eva prathamāṁ rātriṁ garbhe vasati mānavaḥ ।aviṣṭhitaḥ sa vrajati gataś ca na nivartate ।।",
  "uv1#1.7": "sāyam eke na dṛśyante kālyaṁ dṛṣṭā mahājanāḥ । kālyaṁ caike na dṛṣṭante sāyaṁ dṛṣṭā mahājanāḥ ।।",
  "uv1#1.8": "tatra ko viśvasen martyo daharo 'smīti jīvite । daharāpi mriyante hi narā nāryaś ca-n-ekaśaḥ ।।",
  "uv1#1.9": "garbha eke vinaśyante tathaike sūtikākule । parisṛptās tathā hy eke tathaike paridhāvinaḥ ।।",
  "uv1#1.10": "ye ca vṛddhā ye ca dahrā ye ca madhyamapuruṣāḥ ।anupūrvaṁ pravrajanti phalaṁ pakvaṁ va bandhanāt ।।",
  "uv1#1.11": "yathā phalānāṁ pakvānāṁ nityaṁ patanato bhayam । evaṁ jātasya martyasya nityaṁ maraṇato bhayam ।।",
  "uv1#1.12": "yathāpi kumbhakāreṇa mṛttikābhājanaṁ kṛtam । sarvaṁ bhedanaparyantam evaṁ martyasya jīvitam ।।",
  "uv1#1.13": "yathāpi tantre vitate yad yad utaṁ samupyate । alpaṁ bhavati vātavyam evaṁ martyasya jīvitam ।।",
  "uv1#1.15": "yathā nadī pārvatīyā gacchate na nivartate । evam āyur manuṣyāṇāṁ gacchate na nivartate ।।",
  "uv1#1.16": "kisaraṁ ca parittaṁ ca tac ca duḥkhena saṁyutam । udake daṇḍarājīva kṣipram eva vinaśyati ।।",
  "uv1#1.17": "yathā daṇḍena gopālo gāḥ prāpayati gocaram । evaṁ rogair jarāmṛtyuḥ āyuḥ prāpayate nṛṇām ।।",
  "uv1#1.18": "atiyānti hy ahorātrā jīvitaṁ coparudhyate । āyuḥ kṣīyati martyānāṁ kunadīṣu yathaudakam ।।",
  "uv1#1.19": "dīrghā jāgarato rātrir dīrghaṁ śrāntasya yojanam । dīrgho bālasya saṁsāraḥ saddharmam avijānataḥ ।।",
  "uv1#1.20": "putro me 'sti dhanaṁ me 'stīty evaṁ bālo vihanyate । ātmaiva hy ātmano nāsti kasya putraḥ kuto dhanam ।।",
  "uv1#1.21": "anekāni sahasrāṇi naranārīśatāni ca । bhogāṁ vai samudānīya vaśaṁ gacchanti mṛtyunaḥ ।।",
  "uv1#1.22": "sarve kṣayāntā nicayāḥ patanāntāḥ samucchrayāḥ । saṁyogā viprayogāntā maraṇāntaṁ hi jīvitam ।।",
  "uv1#1.23": "sarve satvā mariṣyanti maraṇāntaṁ hi jīvitam । yathākarma gamiṣyanti puṇyapāpaphalopagāḥ ।।",
  "uv1#1.24": "narakaṁ pāpakarmāṇaḥ kṛtapuṇyās tu sadgatim ।anye tu mārgaṁ bhāvyeha nirvāsyanti nirāsravāḥ ।।",
  "uv1#1.25": "naivāntarīkṣe na samudramadhye na parvatānāṁ vivaraṁ praviśya । na vidyate 'sau pṛthivīpradeśo yatra sthitaṁ na prasaheta mṛtyuḥ ।।",
  "uv1#1.26": "ye ceha bhūtā bhaviṣyanti vā punaḥ sarve gamiṣyanti prahāya deham । tāṁ sarvahāniṁ kuśalo viditvā dharme sthito brahmacaryaṁ careta ।।",
  "uv1#1.27": "jīrṇaṁ ca dṛṣṭveha tathaiva rogiṇaṁ mṛtaṁ ca dṛṣṭvā vyapayātacetasam ।jahau sa dhīro gṛhabandhanāni kāmā hi lokasya na supraheyāḥ ।",
  "uv1#1.28": "jīryanti vai rājarathāḥ sucitrā hy atho śarīram api jarām upaiti । satāṁ tu dharmo na jarām upaiti santo hi taṁ satsu nivedayanti ।।",
  "uv1#1.29": "dhik tvām astu jare grāmye virūpakaraṇī hy asi । tathā manoramaṁ bimbaṁ jarayā hy abhimarditam ।।",
  "uv1#1.30": "yo 'pi varṣaśataṁ jīvet so 'pi mṛtyuparāyaṇaḥ । anu hy enaṁ jarā hanti vyādhir vā yadi vāntakaḥ ।।",
  "uv1#1.31": "sadā vrajanti hy anivartamānā divā ca rātrau ca vilujyamānāḥ । matsyā ivātīva hi tapyamānā duḥkhena jātīmaraṇena yuktāḥ ।।",
  "uv1#1.32": "āyur divā ca rātrau ca caratas tiṣṭhatas tathā । nadīnāṁ vā yathā sroto gacchate na nivartate ।।",
  "uv1#1.33": "yeṣāṁ rātridivāpāye hy āyur alpataraṁ bhavet । alpodake va matsyānāṁ kā nu teṣāṁ ratir bhavet ।।",
  "uv1#1.34": "parijīrṇam idaṁ rūpaṁ roganīḍaṁ prabhaṅguram । bhetsyate pūty asaṁdehaṁ maraṇāntaṁ hi jīvitam ।।",
  "uv1#1.35": "aciraṁ bata kāyo 'yaṁ pṛthivīm adhiśeṣyate । śunyo vyapetavijñāno nirastaṁ vā kaḍaṅgaram ।।",
  "uv1#1.36": "kim anena śarīreṇa sravatā pūtinā sadā । nityaṁ rogābhibhūtena jarāmaraṇabhīruṇā ।।",
  "uv1#1.37": "anena pūtikāyena hy ātureṇa prabhaṅguṇā । nigacchatha parāṁ śāntiṁ yogakṣemam anuttaram ।।",
  "uv1#1.38": "iha varṣaṁ kariṣyāmi hemantaṁ grīṣmam eva ca । bālo vicintayaty evam antarāyaṁ na paśyati ।।",
  "uv1#1.39": "taṁ putrapaśusaṁmattaṁ vyāsaktamanasaṁ naram । suptaṁ grāmaṁ mahaughaiva mṛtyur ādāya gacchati ।।",
  "uv1#1.40": "na santi putrās trāṇāya na pitā nāpi bāndhavāḥ । antakenābhibhūtasya na hi trāṇā bhavanti te ।।",
  "uv1#1.41": "idaṁ kṛtaṁ me kartavyam idaṁ kṛtvā bhaviṣyati । ity evaṁ spondato martyāṁ jarā mṛtyuś ca mardati ।।",
  "uv1#1.42": "tasmāt sadā dhyānaratāḥ samāhitā hy ātāpino jātijarāntadarśinaḥ । māraṁ sasainyaṁ hy abhibhūya bhikṣavo bhaveta jātīmaraṇasya pāragāḥ ।।",
  "uv16#16.1": "pūrvaṁ hi kṛtyaṁ pratijāgareta mā me kṛtyaṁ kṛtyakāle vihanyāt ।taṁ nityakāle pratiyatyakāriṇaṁ naiva kṛtyaṁ kṛtyakāle vihanti ।।",
  "uv16#16.2": "vyāyametaiva puruṣo yāvad arthasya niṣpadaḥ । paśyed asau tathātmārthaṁ yathaivecchet tathā bhavet ।।",
  "uv16#16.3": "uttiṣṭhata vyāyamata kurudhvaṁ dvīpam ātmanaḥ । karmāro rajatasyaiva haradhvaṁ malam ātmanaḥ ।. nirdhāntamalā hy anaṅgaṇā na punar jātijarām upeṣyetha ।।",
  "uv16#16.4": "alajjitavye lajjante lajjitavye tv alajjinaḥ । abhaye bhayadarśīno bhaye cābhayadarśinaḥ । mithyādṛṣṭisamādānāt satvā gacchanti durgatim ।।",
  "uv16#16.5": "yas tu pūrvaṁ pramādyeha paścād vai na pramādyate । sa imaṁ bhāsate lokam abhramuktaiva candramāḥ ।।",
  "uv16#16.6": "yas tu pūrvaṁ pramādyeha paścād vai na pramādyate । sa imāṁ viṣaktikāṁ loke smṛtaḥ samativartate ।।",
  "uv16#16.7": "daharo 'pi cet pravrajate yujyate buddhaśāsane । sa imaṁ bhāsate lokam abhramuktaiva candramāḥ ।।",
  "uv16#16.8": "daharo 'pi cet pravrajate yujyate buddhaśāsane । sa imāṁ viṣaktikāṁ loke smṛtaḥ samativartate ।।",
  "uv16#16.9": "yasya pāpakṛtaṁ karma kuśalena pithīyate । sa imaṁ bhāsate lokam abhramuktaiva candramāḥ ।।",
  "uv16#16.10": "yasya pāpakṛtaṁ karma kuśalena pithīyate । sa imāṁ viṣaktikāṁ loke smṛtaḥ samativartate ।।",
  "uv16#16.11": "yo jīvite na tapate maraṇānte ca sarvaśaḥ । sa vai dṛṣṭapado dhīro maraṇānte na śocate ।।",
  "uv16#16.12": "yo jīvite na tapate maraṇānte ca sarvaśaḥ । sa vai dṛṣṭapado dhīraḥ śokamadhye na śocati ।।",
  "uv16#16.13": "yo jīvite na tapate maraṇānte ca sarvaśaḥ । sa vai dṛṣṭapado dhīro jñātimadhye virocate ।।",
  "uv16#16.14": "kṛṣnāṁ dharmāṁ viprahāya śuklāṁ bhāvayata bhikṣavaḥ । okād anokam āgamya vivekam anubṛṁhayet । tatra cābhirametāryo hitvā kāmān akiñcanaḥ ।।",
  "uv16#16.15": "śuddhasya hi sadā phalguḥ śuddhasya poṣathaḥ sadā । śuddhasya śucikarmaṇaḥ sadā saṁpadyate vratam ।।",
  "uv16#16.16": "kṣetrāṇi tṛṇadoṣāṇi rāgadoṣā tv iyaṁ prajā । tasmād vigatarāgebhyo dattaṁ bhavati mahāphalam ।।",
  "uv16#16.17": "kṣetrāṇi tṛṇadoṣāṇi dveṣadoṣā tv iyaṁ prajā । tasmād vigatadveṣebhyo dattaṁ bhavati mahāphalam ।।",
  "uv16#16.18": "kṣetrāṇi tṛṇadoṣāṇi mohadoṣā tv iyaṁ prajā । tasmād vigatamohebhyo dattaṁ bhavati mahāphalam ।।",
  "uv16#16.19": "kṣetrāṇi tṛṇadoṣāṇi mānadoṣā tv iyaṁ prajā । tasmād vigatamānebhyo dattaṁ bhavati mahāphalam ।।",
  "uv16#16.20": "kṣetrāṇi tṛṇadoṣāṇi lobhadoṣā tv iyaṁ prajā । tasmād vigatalobhebhyo dattaṁ bhavati mahāphalam ।।",
  "uv16#16.21": "kṣetrāṇi tṛṇadoṣāṇi tṛṣṇādoṣā tv iyaṁ prajā । tasmād vigatatṛṣṇebhyo dattaṁ bhavati mahāphalam ।।",
  "uv16#16.22": "ṣaṣṭha adhipatī rājā rajyamāne rajasvalaḥ । arakte virajā bhavati rakte bālo nirucyate ।।",
  "uv16#16.23": "nagaraṁ hy asthiprākāraṁ māṁsaśoṇitalepanam । yatra rāgaś ca dveṣaś ca māno mrakṣaś ca bādhyate ।।",
  "uv16#16.24": "hetuprabhavaṁ sadā hi duḥkhaṁ tad apaśyaṁ sa hi tena tatra baddhaḥ । tasya tu samayāj jahāti saṅgaṁ na hi bāhyā prajahanti taṁ mahaugham ।।",
  "uv24#24.1": "yac ca gāthāśataṁ bhāṣed anarthapadasaṁhitam । ekam arthapadaṁ śreyo yac chrutvā hy upaśāmyati ।।",
  "uv24#24.2": "yac ca gāthāśataṁ bhāṣed adharmapadasaṁhitam । ekaṁ dharmapadaṁ śreyo yac chrutvā hy upaśāmyati ।।",
  "uv24#24.3": "yac ca varṣaśataṁ jīved duḥśīlo hy asamāhitaḥ । ekāhaṁ jīvitaṁ śreyaḥ sadā śīlavataḥ śuceḥ ।।",
  "uv24#24.4": "yac ca varṣaśataṁ jīved duṣprajño hy asamāhitaḥ । ekāhaṁ jīvitaṁ śreyaḥ prājñasya dhyāyinaḥ sadā ।।",
  "uv24#24.5": "yac ca varṣaśataṁ jīvet kusīdo hīnavīryavān । ekāhaṁ jīvitaṁ śreyo vīryam ārabhato dṛḍham ।।",
  "uv24#24.6": "yac ca varṣaśataṁ jīved apaśyann udayavyayam । ekāhaṁ jīvitaṁ śreyaḥ paśyato hy udayavyayam ।।",
  "uv24#24.7": "yac ca varṣaśataṁ jīved apaśyaṁ vedanākṣayam । ekāhaṁ jīvitaṁ śreyaḥ paśyato vedanākṣayam ।।",
  "uv24#24.8": "yac ca varṣaśataṁ jīved apaśyann āsravakṣayam । ekāhaṁ jīvitaṁ śreyaḥ paśyato hy āsravakṣayam ।।",
  "uv24#24.9": "yac ca varṣaśataṁ jīved apaśyann acalaṁ padam । ekāhaṁ jīvitaṁ śreyaḥ paśyato hy acalaṁ padam ।।",
  "uv24#24.10": "yac ca varṣaśataṁ jīved apaśyann acyutaṁ padam । ekāhaṁ jīvitaṁ śreyaḥ paśyato hy acyutaṁ padam ।।",
  "uv24#24.11": "yac ca varṣaśataṁ jīved apaśyann arajaḥ padam । ekāhaṁ jīvitaṁ śreyaḥ paśyato hy arajaḥ padam ।।",
  "uv24#24.12": "yac ca varṣaśataṁ jīved apaśyaṁ virajaḥ padam । ekāhaṁ jīvitaṁ śreyaḥ paśyato virajaḥ padam ।।",
  "uv24#24.13": "yac ca varṣaśataṁ jīved apaśyaṁ durdṛśaṁ padam । ekāhaṁ jīvitaṁ śreyaḥ paśyato durdṛśaṁ padam ।।",
  "uv24#24.14": "yac ca varṣaśataṁ jīved apaśyann uttamaṁ padam । ekāhaṁ jīvitaṁ śreyaḥ paśyato hy uttamaṁ padam ।।",
  "uv24#24.15": "yac ca varṣaśataṁ jīved apaśyann amṛtaṁ padam । ekāhaṁ jīvitaṁ śreyaḥ paśyato hy amṛtaṁ padam ।।",
  "uv24#24.16": "yac ca varṣaśataṁ pūrṇam agniṁ paricared vane । yac caikaṁ bhāvitātmānaṁ muhūrtam api pūjayet । sā tasya pūjanā śreṣṭhā na tad varṣaśataṁ hutam ।।",
  "uv24#24.17": "māse māse kuśāgreṇa yo hi bhuñjīta bhojanam । na tad buddhe prasādasya kalām arghati ṣoḍaśīm ।।",
  "uv24#24.18": "māse māse kuśāgreṇa yo hi bhuñjīta bhojanam । na tad dharme prasādasya kalām arghati ṣoḍaśīm ।।",
  "uv24#24.19": "māse māse kuśāgreṇa yo hi bhuñjīta bhojanam । na tat saṁghe prasādasya kalām arghati ṣoḍaśīm ।।",
  "uv24#24.20": "māse māse kuśāgreṇa yo hi bhuñjīta bhojanam । na tac chīle prasādasya kalām arghati ṣoḍaśīm ।।",
  "uv24#24.20A": "māse māse kuśāgreṇa yo hi bhuñjīta bhojanam । na taṁ maitrasya cittasya kalām arghati ṣoḍaśīm ।।",
  "uv24#24.20B": "māse māse kuśāgreṇa yo hi bhuñjīta bhojanam । na tat satvānukampāyā kalām arghati ṣoḍaśīm ।।",
  "uv24#24.20C": "māse māse kuśāgreṇa yo hi bhuñjīta bhojanam । na tat prāṇānukampāyā kalām arghati ṣoḍaśīm ।।",
  "uv24#24.20D": "māse māse kuśāgreṇa yo hi bhuñjīta bhojanam । na tad bhūtānukampāyā kalām arghati ṣoḍaśīm ।।",
  "uv24#24.20E": "māse māse kuśāgreṇa yo hi bhuñjīta bhojanam । na tat svākhyātadharmasya kalām arghati ṣoḍaśīm ।।",
  "uv24#24.21": "māse māse sahasreṇa yo yajeta samāśatam । na tad buddhe prasādasya kalām arghati ṣoḍaśīm ।।",
  "uv24#24.22": "māse māse sahasreṇa yo yajeta samāśatam । na tad dharme prasādasya kalām arghati ṣoḍaśīm ।।",
  "uv24#24.23": "māse māse sahasreṇa yo yajeta samāśatam । na tat saṁghe prasādasya kalām arghati ṣoḍaśīm ।।",
  "uv24#24.24": "māse māse sahasreṇa yo yajeta samāśatam । na tac chīle prasādasya kalām arghati ṣoḍaśīm ।।",
  "uv24#24.25": "māse māse sahasreṇa yo yajeta samāśatam । na taṁ maitrasya cittasya kalām arghati ṣoḍaśīm ।।",
  "uv24#24.26": "māse māse sahasreṇa yo yajeta samāśatam । na tat satvānukampāyā kalām arghati ṣoḍaśīm ।।",
  "uv24#24.27": "māse māse sahasreṇa yo yajeta samāśatam । na tat prāṇānukampāyā kalām arghati ṣoḍaśīm ।।",
  "uv24#24.28": "māse māse sahasreṇa yo yajeta samāśatam । na tad bhūtānukampāyā kalām arghati ṣoḍaśīm ।।",
  "uv24#24.29": "māse māse sahasreṇa yo yajeta samāśatam । na tat svākhyātadharmasya kalām arghati ṣoḍaśīm ।।",
  "uv24#24.30": "yat kiṁ cid iṣṭaṁ ca hutaṁ ca loke saṁvatsaraṁ yajati puṇyaprekṣī । sarvaṁ pi taṁ na caturbhāgam eti abhivādanaṁ tv ṛjjugateṣu śreyaḥ ।।",
  "uv6#6.1": "śīlaṁ rakṣeta medhāvī prārthayaṁ vai sukhatrayam । praśaṁsā vittalābhaṁ ca pretya svarge ca modanam ।।",
  "uv6#6.2": "sthānāny etāni saṁpaśyaṁ śīlaṁ rakṣeta paṇḍitaḥ । āryo darśanasaṁpannaḥ sa loke labhate śivam ।।",
  "uv6#6.3": "sukhaṁ śīlasamādānaṁ kāyo na paridahyate । sukhaṁ ca rātrau svapati pratibuddhaś ca nandati ।।",
  "uv6#6.4": "śīlaṁ yāvaj jarā sādhu śraddhā sādhu pratiṣṭhitā ।prajñā narāṇāṁ ratnaṁ vai puṇyaṁ coraiḥ sudurharam ।।",
  "uv6#6.5": "kṛtvā puṇyāni saprajño datvā dānāni śīlavān । iha cātha paratrāsau sukhaṁ samadhigacchati ।।",
  "uv6#6.6": "śīle pratiṣṭhito bhikṣur indriyaiś ca susaṁvṛtaḥ । bhojane cāpi mātrajño yukto jāgarikāsu ca ।।",
  "uv6#6.7": "viharann evam ātāpī hy ahorātram atandritaḥ । abhavyaḥ parihāṇāya nirvāṇasyaiva so 'ntike ।।",
  "uv6#6.8": "śīle pratiṣṭhito bhikṣuś cittaṁ prajñāṁ ca bhāvayet । ātāpī nipako nityaṁ prāpnuyād duḥkhasaṁkṣayam ।।",
  "uv6#6.9": "tasmāt satataśīlī syāt samādher anurakṣakaḥ ।vipaśyanāyāṁ śikṣec ca saṁprajānapratismṛtaḥ ।।",
  "uv6#6.10": "sa tu vikṣīnasaṁyogaḥ kṣīṇamāno niraupadhiḥ ।kāyasya bhedāt saprajñaḥ saṁkhyān nopaiti nirvṛtaḥ ।।",
  "uv6#6.11": "śīlaṁ samādhiḥ prajñā ca yasya hy ete subhāvitāḥ ।so 'tyantaniṣṭho vimalas tv aśokaḥ kṣīṇasaṁbhavaḥ ।।",
  "uv6#6.12": "saṅgāt pramukto hy asita ājñātāvī niraupadhiḥ ।atikramya māraviṣayam ādityo vā virocate ।।",
  "uv6#6.13": "uddhatasya pramattasya bhikṣuṇo bahirātmanaḥ ।śīlaṁ samādhiḥ prajñā ca pāripūriṁ na gacchati ।।",
  "uv6#6.14": "channam evābhivarṣati vivṛtaṁ nābhivarṣati । tasmād dhi cchannaṁ vivared evaṁ taṁ nābhivarṣati ।।",
  "uv6#6.15": "etad dhi dṛṣṭvā śikṣeta sadā śīleṣu paṇḍitaḥ । nirvāṇagamanaṁ mārgaṁ kṣipram eva viśodhayet ।।",
  "uv6#6.16": "na puṣpagandhaḥ prativātam eti na vāhnijāt tagarac candanād vā । satāṁ tu gandhaḥ prativātam eti sarvā diśaḥ satpuruṣaḥ pravāti ।।",
  "uv6#6.17": "tagarāc candanāc cāpi vārṣikāyās tathotpalāt । etebhyo gandhajātebhyaḥ śīlagandhas tv anuttaraḥ ।।",
  "uv6#6.18": "alpamātro hy ayaṁ gandho yo 'yaṁ tagaracandanāt । yas tu śīlavatāṁ gandho vāti deveṣv apīha saḥ ।।",
  "uv6#6.19": "teṣāṁ viśuddhaśīlānām apramādavihāriṇām । samyagājñāvimuktānāṁ māro mārgaṁ na vindati ।।",
  "uv6#6.20": "eṣa kṣemagamo mārga eṣa mārgo viśuddhaye । pratipannakāḥ prahāsyanti dhyāyino mārabandhanam ।।",
  "uv33#33.1": "na nagnacaryā na jaṭā na paṅkā no 'nāśanaṁ sthaṇḍilaśāyikā vā । na rajomalaṁ notkuṭukaprahāṇaṁ śodheta martyaṁ hy avitīrṇakāṅkṣam ।।",
  "uv33#33.2": "alaṁkṛtaś cāpi careta dharmaṁ kṣānto dāṇṭo niyato brahmacārī । sarveṣu bhūteṣu nidhāya daṇḍaṁ sa brahmaṇaḥ sa śramaṇaḥ sa bhikṣuḥ ।।",
  "uv33#33.3": "bhaveṣv eva hi sajyanta eke śramaṇabrāhmaṇāḥ । antareṇa viṣīdanti hy aprāpyaivāsravakṣayam ।।",
  "uv33#33.4": "bhaveṣv eva hi sajyanta eke śramaṇabrāhmaṇāḥ । vigṛhya vivadantīme bālā hy ekāntadarśinaḥ ।।",
  "uv33#33.5": "bhaveṣv eva hi sajyanta eke śramaṇabrāhmaṇāḥ । antareṇa viṣīdanti hy aprāpyaivottamaṁ padam ।।",
  "uv33#33.6": "kiṁ te jaṭābhir durbuddhe kiṁ cāpy ajinaśāṭibhiḥ ।abhyantaraṁ te gahanaṁ bāhyakaṁ parimārjasi ।।",
  "uv33#33.6A": "kiṁ te jaṭābhir durbuddhe kiṁ cāpy ajinaśāṭibhiḥ ।abhyantaraṁ te kaluṣaṁ bāhyakaṁ parimārjasi ।।",
  "uv33#33.7": "na jaṭābhir na gotreṇa na jātyā brāhmaṇaḥ smṛtaḥ । yasya satyaṁ ca dharmaṁ ca sa śucir brāhmaṇaḥ sa ca ।।",
  "uv33#33.8": "na jaṭābhir na gotreṇa na jātyā brāhmaṇaḥ smṛtaḥ । yas tu vāhayate pāpāny aṇusthūlāni sarvaśaḥ । vāhitatvāt tu pāpānāṁ brāhmaṇo vai nirucyate ।।",
  "uv33#33.9": "na muṇḍitena śramaṇo na bhoḥkāreṇa brāhmaṇaḥ । yasya satyaṁ ca dharmaṁ ca brāhmaṇaḥ śramaṇaḥ sa ca ।।",
  "uv33#33.10": "na muṇḍitena śramaṇo na bhoḥkāreṇa brāhmaṇaḥ । yas tu vāhayate pāpāny aṇusthūlāni sarvaśaḥ । vāhitatvāt tu pāpānāṁ brāhmaṇaḥ śramaṇaḥ sa ca ।।",
  "uv33#33.11": "nodakena śucir bhavati bahv atra snāti vai janaḥ । yasya satyaṁ ca dharmaṁ ca sa śucir brāhmaṇaḥ sa ca ।।",
  "uv33#33.12": "pravāhya pāpakāṁ dharmāṁ ye caranti sadā smṛtāḥ । kṣīṇasaṁyojanā buddhā brāhmaṇās te prakīrtitāḥ ।।",
  "uv33#33.13": "yo brāhmaṇo vāhitapāpadharmo niṣkautilyo niṣkaṣāyaḥ sthitātmā । vedāntagaś coṣitabrahmacaryaḥ kālenāsau brahmavādaṁ vadeta ।।",
  "uv33#33.14": "yasmiṁ na māyā vasate na māno yo vītalobho hy amamo nirāśaḥ । praṇunnadoṣo hy abhinirvṛtātmā sa brāhmaṇaḥ sa śramaṇaḥ sa bhikṣuḥ ।।",
  "uv33#33.15": "bravīmi brāhmaṇaṁ nāhaṁ yonijaṁ mātṛsaṁbhavam । bhovādī nāma sa bhavati sa ced bhavati sakiñcanaḥ । akiñcanam anādānaṁ bravīmi brāhmaṇaṁ hi tam ।।",
  "uv33#33.16": "yasya kāyena vācā ca manasā ca na duṣkṛtam । susaṁvṛtaṁ tṛbhiḥ sthānair bravīmi brāhmaṇaṁ hi tam ।।",
  "uv33#33.17": "yo 'karkaśāṁ vijñapanīṁ giraṁ nityaṁ prabhāṣate । yayā nābhiṣajet kaś cid bravīmi brāhmaṇaṁ hi tam ।।",
  "uv33#33.18": "ākrośāṁ vadhabandhāṁś ca yo 'praduṣṭas titīkṣate । kṣāntivratabalopetaṁ bravīmi brāhmaṇaṁ hi tam ।।",
  "uv33#33.19": "akrodhanaṁ vratavantaṁ śīlavantaṁ bahuśrutam । dāntam antimaśārīraṁ bravīmi brāhmaṇaṁ hi tam ।।",
  "uv33#33.20": "asaṁsṛṣṭaṁ gṛhasthebhir anagārais tathobhayam । anokasāriṇaṁ tuṣṭaṁ bravīmi brāhmaṇaṁ hi tam ।।",
  "uv33#33.21": "āgataṁ nābhinandanti prakramantaṁ na śocati । saṅgāt saṁgrāmajin mukto bravīmi brāhmaṇaṁ hi tam ।।",
  "uv33#33.22": "āgataṁ nābhinandanti prakramantaṁ na śocati । aśokaṁ virajaṁ śāntaṁ bravīmi brāhmaṇaṁ hi tam ।।",
  "uv33#33.23": "ananyapoṣī hy ājñātā dāntaḥ sāre pratiṣṭitaḥ ।kṣīṇāsravo vāntadoṣo yaḥ sa vai brāhmaṇaḥ smṛtaḥ ।।",
  "uv33#33.24": "yasya pāram apāraṁ ca pārāpāraṁ na vidyate । pāragaṁ sarvadharmāṇāṁ bravīmi brāhmaṇaṁ hi tam ।।",
  "uv33#33.25": "yas tu dīrghaṁ tathā hrasvam aṇusthūlaṁ śubhāśubham । loke na kiṁ cid ādatte bravīmi brāhmaṇaṁ hi tam ।।",
  "uv33#33.26": "yasya pāram apāraṁ ca pārāpāraṁ na vidyate । asaktaṁ triṣu lokeṣu bravīmi brāhmaṇaṁ hi tam ।।",
  "uv33#33.27": "ihaiva yaḥ prajānāti duḥkhasya kṣayam ātmanaḥ । vītarāgaṁ visaṁyuktaṁ bravīmi brāhmaṇaṁ hi tam ।।",
  "uv33#33.28": "yas tu puṇyais tathā pāpair ubhayena na lipyate । aśokaṁ nirjvaraṁ śāntaṁ bravīmi brāhmaṇaṁ hi tam ।।",
  "uv33#33.29": "yas tu puṇyaṁ ca pāpaṁ cāpy ubhau saṅgāv upatyagāt । saṅgātigaṁ visaṁyuktaṁ bravīmi brāhmaṇaṁ hi tam ।।",
  "uv33#33.29A": "yasya paścāt pure cāpi madhye cāpi na vidyate । virajaṁ bandhanān muktaṁ bravīmi brāhmaṇaṁ hi tam ।।",
  "uv33#33.30": "vāri puṣkarapatreṇevārāgreṇeva sarṣapaḥ ।na lipyate yo hi kāmair bravīmi brāhmaṇaṁ hi tam ।।",
  "uv33#33.31": "vāri puṣkarapatreṇevārāgreṇeva sarṣapaḥ ।na lipyate yo hi pāpair bravīmi brāhmaṇaṁ hi tam ।।",
  "uv33#33.31A": "candro vā vimalaḥ śuddho viprasanno hy anāvilaḥ ।na lipyate yo hi kāmair bravīmi brāhmaṇaṁ hi tam ।।",
  "uv33#33.31B": "candro vā vimalaḥ śuddho viprasanno hy anāvilaḥ ।na lipyate yo hi pāpair bravīmi brāhmaṇaṁ hi tam ।।",
  "uv33#33.31C": "candro vā vimalaḥ śuddho viprasanno hy anāvilaḥ । nandībhavaparikṣīṇaṁ bravīmi brāhmaṇaṁ hi tam ।।",
  "uv33#33.32": "dhyāyinaṁ vītarajasaṁ kṛtakṛtyam anāsravam । kṣīṇāsravaṁ visaṁyuktaṁ bravīmi brāhmaṇaṁ hi tam ।।",
  "uv33#33.33": "gambhīrabuddhiṁ medhāḍhyam mārgāmārgeṣu kovidam । uttamārtham anuprāptaṁ bravīmi brāhmaṇaṁ hi tam ।।",
  "uv33#33.34": "yas tu kaś cin manuṣyeṣu bhaikṣācaryeṇa jīvati । amamo 'hiṁsako nityaṁ dhṛtimāṁ brahmacaryavān । ājñāya dharmaṁ deśayati bravīmi brāhmaṇaṁ hi tam ।।",
  "uv33#33.35": "sarvakāmāṁ viprahāya yo 'nagāraḥ parivrajet । kāmāsravavisaṁyuktaṁ bravīmi brāhmaṇaṁ hi tam ।।",
  "uv33#33.36": "nikṣiptadaṇḍaṁ bhūteṣu traseṣu sthāvareṣu ca । yo na hanti hi bhūtāni bravīmi brāhmaṇaṁ hi tam ।।",
  "uv33#33.37": "ākāśam iva paṅkena rajasā candramā iva ।na lipyate yo hi kāmair bravīmi brāhmaṇaṁ hi tam ।।",
  "uv33#33.38": "ākāśam iva paṅkena rajasā candramā iva ।na lipyate yo hi pāpair bravīmi brāhmaṇaṁ hi tam ।।",
  "uv33#33.38A": "ākāśam iva paṅkena rajasā candramā iva । nandībhavaparikṣīṇaṁ bravīmi brāhmaṇaṁ hi tam ।।",
  "uv33#33.39": "aviruddho viruddheṣu tv āttadaṇḍeṣu nirvṛtaḥ ।hitānukampī bhūteṣu bravīmi brāhmaṇaṁ hi tam ।।",
  "uv33#33.40": "yasya rāgaś ca doṣaś ca māno mrakṣaś ca śātitaḥ ।na lipyate yaś ca doṣair bravīmi brāhmaṇaṁ hi tam ।।",
  "uv33#33.41": "ya imāṁ parikhāṁ durgāṁ saṁsāraugham upatyagāt । tīrṇaḥ pāragato dhyāyī hy aneyo niṣkathaṁkathaḥ । nirvṛtaś cānupādāya bravīmi brāhmaṇaṁ hi tam ।।",
  "uv33#33.42": "na vidyate yasya tṛṣṇā cāsmiṁ loke pare 'pi ca । tṛṣṇābhavaparikṣīṇaṁ bravīmi brāhmaṇaṁ hi tam ।।",
  "uv33#33.43": "na vidyate yasya cāśā hy asmiṁ loke pare 'pi ca । nirāśiṣaṁ visaṁyuktaṁ bravīmi brāhmaṇaṁ hi tam ।।",
  "uv33#33.44": "hitvā ratiṁ cāratiṁ ca śītībhūto niraupadhiḥ । sarvalokābhibhūr dhīro bravīmi brāhmaṇaṁ hi tam ।।",
  "uv33#33.45": "hitvā mānuṣyakāṁ kāmāṁ divyāṁ kāmān upatyagāt । sarvalokavisaṁyuktaṁ bravīmi brāhmaṇaṁ hi tam ।।",
  "uv33#33.46": "gatiṁ yasya na jānanti devagandharvamānuṣāḥ । anantajñānasaṁyuktaṁ bravīmi brāhmaṇaṁ hi tam ।।",
  "uv33#33.47": "pūrvenivāsaṁ yo vetti svargāpāyāṁś ca paśyati । atha jātikṣayaṁ prāpto hy abhijñāvyavasito muniḥ । duḥkhasyāntaṁ prajānāti bravīmi brāhmaṇaṁ hi tam ।।",
  "uv33#33.48": "cyutiṁ yo vetti satvānām upapattiṁ ca sarvaśaḥ । asaktaḥ sugato buddho bravīmi brāhmaṇaṁ hi tam ।।",
  "uv33#33.49": "sarvasaṁyojanātīto yo vai na paritasyate । asaktaḥ sugato buddho bravīmi brāhmaṇaṁ hi tam ।।",
  "uv33#33.50": "ṛṣabhaṁ pravaraṁ nāgaṁ maharṣiṁ vijitāvinam । aneyaṁ snātakaṁ buddhaṁ bravīmi brāhmaṇaṁ hi tam ।। [i] ṛṣabhaḥ pravaro nāgo maharṣir vijitāvinaḥ । yo 'neyaḥ snātako buddho brāhmaṇaṁ taṁ bravīmy aham ।। [ii]",
  "uv33#33.51": "sarvābhibhūṁ bhavātītam oghatīrṇam anāsravam । pāraṁ gataṁ visaṁyuktaṁ bravīmi brāhmaṇaṁ hi tam ।। [i] sarvābhibhūr bhavātīta oghatīrṇo vināyakaḥ । pārago hi visaṁyukto brāhmaṇaṁ taṁ bravīmy aham ।। [ii]",
  "uv33#33.52": "gatābhidhyaṁ vītajalpaṁ pāpacittavivarjitam ।dhyāyinaṁ vītarajasaṁ bravīmi brāhmaṇaṁ hi tam ।। [i] nābhidhyāyen nābhijalpet pāpakānāṁ vivarjayet । āsīno virajā dhyāyī brāhmaṇaṁ taṁ bravīmy aham ।। [ii]",
  "uv33#33.53": "pāṁsukūladharaṁ bhikṣuṁ kāmeṣu niravekṣiṇaṁ । dhyāyantaṁ vṛkṣamūlasthaṁ bravīmi brāhmaṇaṁ hi tam ।। [i] pāṁsukūladharo hrīmāṁ kāmeṣu niravekṣakaḥ । niṣaṇṇo vṛkṣamūle yo brāhmaṇaṁ taṁ bravīmy aham ।। [ii]",
  "uv33#33.54": "yasyālayo nāsti sadā yo jñātā niṣkathaṁkathaḥ । amṛtaṁ caiva yaḥ prāpto bravīmi brāhmaṇaṁ hi tam ।।",
  "uv33#33.56": "yeṣāṁ ca bhāvito mārgaḥ āryo hy aṣṭāṅgikaḥ śivaḥ । sarvaduḥkhaprahāṇāya lokeṣu brāhmaṇā hi te",
  "uv33#33.57": "arūpiṇaṁ sadā cittam asāram anidarśanam । damayitvā hy abhijñāya ye caranti sadā smṛtāḥ । kṣīṇasaṁyojanā buddhā lokeṣu brāhmaṇā hi te ।। [i] arūpam anidarśanam anantam asudarśanam । sūkṣmaṁ padam abhijñāya ye caranti sadā smṛtāḥ । kṣīṇasaṁyojanā buddhās te loke brāhmaṇā iha ।। [ii]",
  "uv33#33.58": "chitvā naddhrīṁ varatrāṁ ca saṁtānaṁ duratikramam । utkṣiptaparikhaṁ buddhaṁ bravīmi brāhmaṇaṁ hi tam ।। [i] chitvā naddhrīṁ varatrāṁ ye saṁtānaṁ duratikramam । utkṣiptaparikhā buddhās te loke brāhmaṇā iha ।। [ii]",
  "uv33#33.59": "chitvā naddhrīṁ varatrāṁ ca icchālobhaṁ ca pāpakam ।tṛṣṇāṁ samūlām āvṛhya bravīmi brāhmaṇaṁ hi tam ।। [i] chitvā naddhrīṁ varatrāṁ ye icchālobhaṁ ca pāpakam । samūlāṁ coddhṛtās tṛṣṇāṁ te loke brāhmaṇā iha ।। [ii]",
  "uv33#33.60": "chindi srotaḥ parākramya kāmāṁ praṇuda brāhmaṇa । saṁskārāṇāṁ kṣayaṁ jñātvā hy akṛtajño bhaviṣyasi ।। [i] chindi srotaḥ parākramya kāmāṁ sarvāṁ praṇuda ca । saṁskārāṇāṁ kṣayaṁ jñātvā brāhmaṇo yāti hānighaḥ ।। [ii]",
  "uv33#33.61": "mātaraṁ pitaraṁ hatvā rājānaṁ dvau ca śrotiyau । rāṣṭraṁ sānucaraṁ hatvā anigho yāti brāhmaṇaḥ ।।",
  "uv33#33.62": "mātaraṁ pitaraṁ hatvā rājānaṁ dvau ca śrotiyau । vyāghraṁ ca pañcamaṁ hatvā śuddha ity ucyate naraḥ ।।",
  "uv33#33.63": "na brāhmaṇasya praharen na ca muñceta brāhmaṇaḥ । dhig brāhmaṇasya hantāraṁ dhik taṁ yaś ca pramuñcati ।।",
  "uv33#33.64": "yasya dharmaṁ vijānīyād vṛddasya daharasya vā । satkṛtyainaṁ namasyeta hy agnihotram iva dvijaḥ ।।",
  "uv33#33.65": "yasya dharmaṁ vijānīyād vṛddasya daharasya vā । satkṛtyainaṁ paricared agnihotram iva dvijaḥ ।।",
  "uv33#33.66": "yasya dharmaṁ vijānīyāt samyaksaṁbuddhadeśitam । satkṛtyainaṁ namasyeta hy agnihotram iva dvijaḥ ।।",
  "uv33#33.67": "yasya dharmaṁ vijānīyāt samyaksaṁbuddhadeśitam ।satkṛtyainaṁ paricared agnihotram iva dvijaḥ ।।",
  "uv33#33.68": "yadā hi sveṣu dharmeṣu brāhmaṇaḥ pārago bhavet । atha caikaḥ piśācīṁ ca bakkulaṁ cātivartate ।।",
  "uv33#33.69": "yadā hi sveṣu dharmeṣu brāhmaṇaḥ pārago bhavet । athāsya vedanāḥ sarve astaṁ gacchanti paśyataḥ ।।",
  "uv33#33.70": "yadā hi sveṣu dharmeṣu brāhmaṇaḥ pārago bhavet । athāsya pratyayāḥ sarve astaṁ gacchanti paśyataḥ ।।",
  "uv33#33.71": "yadā hi sveṣu dharmeṣu brāhmaṇaḥ pārago bhavet । athāsya cāsravāḥ sarve astaṁ gacchanti paśyataḥ ।।",
  "uv33#33.72": "yadā hi sveṣu dharmeṣu brāhmaṇaḥ pārago bhavet । athāsya sarvasaṁyogā astaṁ gacchanti paśyataḥ ।।",
  "uv33#33.73": "yadā hi sveṣu dharmeṣu brāhmaṇaḥ pārago bhavet । atha jātijarāṁ caiva maraṇaṁ cātivartate ।।",
  "uv33#33.74": "divā tapati hādityo rātrāv ābhāti candramāḥ ।saṁnaddhaḥ kṣatriyas tapati dhyāyī tapati brāhmaṇaḥ । atha nityam ahorātraṁ buddhas tapati tejasā ।।",
  "uv33#33.75": "na brāhmaṇasyedṛśam asti kiṁ cid yathā priyebhyo manaso niṣedhaḥ ।yathā yathā hy asya mano nivartate tathā tathā saṁvṛtam eti duḥkham ।।",
  "uv33#33.76": "yadā tv ime tu prabhavanti dharmā ātāpino dhyāyato brāhmaṇasya । athāsya kāṅkṣā vyapayānti sarvā yadā prajānāti sahetuduḥkham ।।",
  "uv33#33.77": "yadā tv ime tu prabhavanti dharmā ātāpino dhyāyato brāhmaṇasya । athāsya kāṅkṣā vyapayānti sarvā yadā prajānāti sahetudharmam ।।",
  "uv33#33.78": "yadā tv ime tu prabhavanti dharmā ātāpino dhyāyato brāhmaṇasya । athāsya kāṅkṣā vyapayānti sarvā yadā kṣayaṁ pratyayānām upaiti ।।",
  "uv33#33.79": "yadā tv ime tu prabhavanti dharmā ātāpino dhyāyato brāhmaṇasya । athāsya kāṅkṣā vyapayānti sarvā yadā kṣayaṁ vedanānām upaiti ।।",
  "uv33#33.80": "yadā tv ime tu prabhavanti dharmā ātāpino dhyāyato brāhmaṇasya । athāsya kāṅkṣā vyapayānti sarvā yadā kṣayaṁ hy āsravāṇām upaiti ।।",
  "uv33#33.81": "yadā tv ime tu prabhavanti dharmā ātāpino dhyāyato brāhmaṇasya । avabhāsayaṁs tiṣṭhati sarvalokaṁ sūryo yathaivābhyudito 'ntarīkṣam ।।",
  "uv33#33.82": "yadā tv ime tu prabhavanti dharmā ātāpino dhyāyato brāhmaṇasya । avabhāsayaṁs tiṣṭhati sarvalokaṁ buddho hi saṁyojanavipramuktaḥ ।।",
  "uv33#33.83": "yadā tv ime tu prabhavanti dharmā ātāpino dhyāyato brāhmaṇasya । vidhūpayaṁs tiṣṭhati mārasainyaṁ buddho hi saṁyojanavipramukta iti ।।",
  "uv11#11.1": "chindhi srotaḥ parākramya kāmāṁ praṇuda sarvaśaḥ । nāprahāya muniḥ kāmān ekatvam adhigacchati ।।",
  "uv11#11.2": "kurvāṇo hi sadā prājño dṛḍham eva parākramet । śithilā khalu pravrajyā hy ādadāti puno rajaḥ ।।",
  "uv11#11.3": "yat kiṁ cic chitilaṁ karma saṁkliṣṭaṁ vāpi yat tapaḥ ।apariśuddhaṁ brahmacaryaṁ na tad bhavati mahāphalam ।।",
  "uv11#11.4": "śaro yathā durgṛhīto hastam evāpakṛntati । śrāmaṇyaṁ duṣparāmṛṣṭaṁ narakān upakarṣati ।।",
  "uv11#11.5": "śaro yathā sugṛhīto na hastam apakṛntati । śrāmaṇyaṁ suparāmṛṣṭaṁ nirvāṇasyaiva so 'ntike ।।",
  "uv11#11.6": "duṣkaraṁ dustitīkṣaṁ ca śrāmaṇyaṁ mandabuddhinā । bahavas tatra saṁbādhā yatra mando viḍīdati ।।",
  "uv11#11.7": "śrāmaṇye carate yas tu svacittam anivārayet । punaḥ punar viṣīdet ca saṁkalpānāṁ vaśaṁ gataḥ ।।",
  "uv11#11.8": "duṣpravrajyaṁ durabhiramaṁ duradhyāvasitā gṛhāḥ । duḥkhāsamānasaṁvāsā duḥkāś copacitā bhavāḥ ।।",
  "uv11#11.9": "kāṣāyakaṇṭhā bahavaḥ pāpadharmā hy asaṁyatāḥ । pāpā hi karmabhiḥ pāpair ito gacchanti durgatim ।।",
  "uv11#11.10": "yo 'sāv atyantaduḥśīlaḥ sālavāṁ mālutā yathā । karoty asau tathāṭmānaṁ yathainaṁ dviṣa-d-icchati ।।",
  "uv11#11.11": "sthaviro na tāvatā bhavati yāvatā palitaṁ śiraḥ । paripakvaṁ vayas tasya mohajīrṇaḥ sa ucyate ।।",
  "uv11#11.12": "yas tu puṇyaṁ ca pāpaṁ ca prahāya brahmacaryavān ।viśreṇayitvā carati sa vai sthavira ucyate ।।",
  "uv11#11.13": "na muṇḍabhāvāc chramaṇo hy avṛtas tv anṛtaṁ vadan । icchālobhasamāpannaḥ śramaṇaḥ kiṁ bhaviṣyati ।।",
  "uv11#11.14": "na muṇḍabhāvāc chramaṇo hy avṛtas tv anṛtaṁ vadan । śamitaṁ yena pāpaṁ syād aṇusthūlaṁ hi sarvaśaḥ । śamitatvāt tu pāpānāṁ śramaṇo hi nirucyate ।।",
  "uv11#11.15": "brāhmaṇo vāhitaiḥ pāpaiḥ śramaṇaḥ śamitāśubhaḥ ।pravrājayitvā tu malān uktaḥ pravrajitas tv iha ।।",
  "uv32#32.1": "piṇḍacārikāya bhikṣave hy ātmabharāya nānyapoṣiṇe । devāḥ spṛhayanti tāyine hy upaśāntāya sadā smṛtātmane ।।",
  "uv32#32.2": "piṇḍapātikāya bhikṣave hy ātmabharāya nānyapoṣiṇe । devāḥ spṛhayanti tāyine na tu satkārayaśo 'bhikāṅkṣiṇe ।।",
  "uv32#32.3": "sarvakarmajahasya bhikṣuṇo dhunvānasya puraskṛtaṁ rajaḥ । amamasya sadā sthitātmano hy artho nāsti janasya lāpanam ।।",
  "uv32#32.4": "tudanti vācābhir asaṁyatā janāḥ śarair hi saṁgrāmagataṁ yathā gajam । śrutvā tu vācāṁ paruṣām udīritām adhivāsayed bhikṣur aduṣṭacittaḥ ।।",
  "uv32#32.5": "yas tv alpajīvī laghur ātmakāmo yatendriyaḥ sarvagatiḥ pramuktaḥ । anokasārī hy amamo nirāśaḥ kāmaṁjahaś caikacaraḥ sa bhikṣuḥ ।।",
  "uv32#32.6": "mātraṁ bhajeta pratirūpaṁ śuddhājīvo bhavet sadā । pratisaṁstāravṛttiḥ syād ācārakuśalo bhavet ।tataḥ prāmodyabahulaḥ smṛto bhikṣuḥ parivrajet ।।",
  "uv32#32.7": "hastasaṁyataḥ pādasaṁyato vācāsaṁyataḥ sarvasaṁyataḥ । ādhyātmarataḥ samāhito hy ekaḥ saṁtuṣito hi yaḥ sa bhikṣuḥ ।।",
  "uv32#32.8": "dharmārāmo dharmarato dharmam evānucintayan । dharmaṁ cānusmaraṁ bhikṣur dharmān na parihīyate ।।",
  "uv32#32.9": "śunyāgāraṁ praviṣṭasya prahitātmasya bhikṣuṇaḥ । amānuṣā ratir bhavati samyag dharmāṁ vipaśyataḥ ।।",
  "uv32#32.10": "yato yataḥ saṁpṛśati skandhānām udayavyayam । prāmodyaṁ labhate tatra prītyā sukham analpakam ।tataḥ prāmodyabahulaḥ smṛto bhikṣuḥ parivrajet ।।",
  "uv32#32.11": "yathāpi parvataḥ śailo vāyunā na prakampate । evaṁ rāgakṣayād bhikṣuḥ śailavan na prakampate ।।",
  "uv32#32.12": "yathāpi parvataḥ śailo vāyunā na prakampate । evaṁ dveṣakṣayād bhikṣuḥ śailavan na prakampate ।।",
  "uv32#32.13": "yathāpi parvataḥ śailo vāyunā na prakampate । evaṁ mohakṣayād bhikṣuḥ śailavan na prakampate ।।",
  "uv32#32.14": "yathāpi parvataḥ śailo vāyunā na prakampate । evaṁ mānakṣayād bhikṣuḥ śailavan na prakampate ।।",
  "uv32#32.15": "yathāpi parvataḥ śailo vāyunā na prakampate । evaṁ lobhakṣayād bhikṣuḥ śailavan na prakampate ।।",
  "uv32#32.16": "yathāpi parvataḥ śailo vāyunā na prakampate । evaṁ tṛṣṇākṣayād bhikṣuḥ śailavan na prakampate ।।",
  "uv32#32.17": "yasya saṁnicayo nāsti yasya nāsti mamāyitam । asantaṁ śocate naiva sa vai bhikṣur nirucyate ।।",
  "uv32#32.18": "bhikṣur na tāvatā bhavati yāvatā bhikṣate parān । veśmāṁ dharmāṁ samādāya bhikṣur bhavati na tāvatā ।।",
  "uv32#32.19": "yas tu puṇyaṁ ca pāpaṁ ca prahāya brahmacaryavān । viśreṇayitvā carati sa vai bhikṣur nirucyate ।।",
  "uv32#32.20": "maitrāvihārī yo bhikṣuḥ prasanno buddhaśāsane । adhigacchet padaṁ śāntam asecanakadarśanam ।।",
  "uv32#32.21": "maitrāvihārī yo bhikṣuḥ prasanno buddhaśāsane । adhigacchet padaṁ śāntam saṁskāropaśamaṁ sukham ।।",
  "uv32#32.22": "maitrāvihārī yo bhikṣuḥ prasanno buddhaśāsane । abhavyaḥ parihāṇāya nirvāṇasyaiva so 'ntike ।।",
  "uv32#32.23": "udagracittaḥ sumanā hy abhibhūya priyāpriyam । prāmodyabahulo bhikṣur duḥkhakṣayam avāpnuyāt ।।",
  "uv32#32.24": "vāntalokāmiṣo bhikṣur upaśānto nirucyate ।।",
  "uv32#32.25": "nāsty aprajñasya vai dhyānaṁ prajñā nādhyāyato 'sti ca । yasya dhyānaṁ tathā prajñā sa vai nirvāṇasāntike ।।",
  "uv32#32.26": "tasmād dhyānaṁ tathā prajñām anuyujyeta paṇḍitaḥ । tasyāyam ādir bhavati tathā prājñasya bhikṣuṇaḥ ।।",
  "uv32#32.27": "saṁtuṣṭir indriyair guptiḥ prātimokṣe ca saṁvaraḥ । mātrajñatā ca bhakteṣu prāntaṁ ca śayanāsanam । adhicitte samāyogaṁ yasyāsau bhikṣur ucyate ।।",
  "uv32#32.28": "yasya kāyena vācā ca manasā ca na duṣkṛtam । kalyāṇaśīlam āhus taṁ hrīmantaṁ bhikṣum uttamam ।।",
  "uv32#32.29": "dharmāḥ subhāvitā yasya saptasaṁbodhapakṣikāḥ । kalyāṇadharmam āhus taṁ sadā bhikṣuṁ samāhitam ।।",
  "uv32#32.30": "ihaiva yaḥ prajānāti duḥkhasya kṣayam ātmanaḥ । kalyāṇaprajñam āhus taṁ sadā śīlam anāsravam ।।",
  "uv32#32.31": "na śīlavratamātreṇa bahuśrutyena vā punaḥ । tathā samādhilābhena viviktaśayanena vā ।।",
  "uv32#32.32": "bhikṣur viśvāsam āpadyed aprāpte hy āsravakṣaye । spṛśet tu saṁbodhisukham akāpuruṣasevitam ।।",
  "uv32#32.33": "tāpajāto hy ayaṁ lokaḥ skandhā nātmeti manyate । manyate yena yenāhaṁ tat tad bhavati cānyathā ।।",
  "uv32#32.34": "loko 'yam anyathābhūto bhavasakto bhave rataḥ ।bhavābhinandī satataṁ bhavān na parimucyate ।।",
  "uv32#32.35": "yan nandate sa hi bhavo duḥkhasya sa bibheti ca । uṣyate bhavahānāya brahmacaryaṁ mamāntike ।।",
  "uv32#32.36": "ye bhavena bhavasyaiva prāhur niḥsaraṇaṁ sadā । aniḥsṛtāṁ bhavā sarvāṁs tāṁ vadāmi sadā-v-aham ।।",
  "uv32#32.37": "pratītya duḥkham upadhiṁ bhavaty upadhisaṁbhavam । kṣayāt sarvopadhīnāṁ tu nāsti duḥkhasya saṁbhavaḥ ।।",
  "uv32#32.38": "anityā hi bhavāḥ sarve duḥkhā vipariṇāminaḥ । paśyataḥ prajñayā sarve kṣīyante nābhinanditāḥ ।।",
  "uv32#32.39": "nirvṛtasya sadā bhikṣor āyatyām upaśāmyate । abhibhūto bhavaḥ sarvo duḥkhāntaḥ sa nirucyate ।।",
  "uv32#32.40": "sadopaśāntacittasya vastucchinnasya bhikṣuṇaḥ । vikṣīṇo jātisaṁsāro mukto 'sau mārabandhanāt ।।",
  "uv32#32.41": "sadopaśāntacittasya vastucchinnasya bhikṣuṇaḥ । vikṣīṇo jātisaṁsāro nāstīdānīṁ punarbhavaḥ ।।",
  "uv32#32.42": "anavasrutacittasya vastucchinnasya bhikṣuṇaḥ । vikṣīṇo jātisaṁsāro mukto 'sau mārabandhanāt ।।",
  "uv32#32.43": "anavasrutacittasya vastucchinnasya bhikṣuṇaḥ । vikṣīṇo jātisaṁsāro nāstīdānīṁ punarbhavaḥ ।।",
  "uv32#32.44": "vikṣīnabhavatṛṣṇasya vastucchinnasya bhikṣuṇaḥ । vikṣīṇo jātisaṁsāro mukto 'sau mārabandhanāt ।।",
  "uv32#32.45": "vikṣīnabhavatṛṣṇasya vastucchinnasya bhikṣuṇaḥ । vikṣīṇo jātisaṁsāro nāstīdānīṁ punarbhavaḥ ।।",
  "uv32#32.46": "ucchinnabhavatṛṣṇasya vastucchinnasya bhikṣuṇaḥ । vikṣīṇo jātisaṁsāro mukto 'sau mārabandhanāt ।।",
  "uv32#32.47": "ucchinnabhavatṛṣṇasya vastucchinnasya bhikṣuṇaḥ । vikṣīṇo jātisaṁsāro nāstīdānīṁ punarbhavaḥ ।।",
  "uv32#32.48": "uttīrṇo yena vai paṅko marditā grāmakaṇṭakāḥ । yaś ca rāgakṣayaṁ prāptaḥ sa vai bhikṣur nirucyate ।।",
  "uv32#32.49": "uttīrṇo yena vai paṅko marditā grāmakaṇṭakāḥ । yaś ca dveṣakṣayaṁ prāptaḥ sa vai bhikṣur nirucyate ।।",
  "uv32#32.50": "uttīrṇo yena vai paṅko marditā grāmakaṇṭakāḥ । yaś ca mohakṣayaṁ prāptaḥ sa vai bhikṣur nirucyate ।।",
  "uv32#32.51": "uttīrṇo yena vai paṅko marditā grāmakaṇṭakāḥ । yaś ca mānakṣayaṁ prāptaḥ sa vai bhikṣur nirucyate ।।",
  "uv32#32.52": "uttīrṇo yena vai paṅko marditā grāmakaṇṭakāḥ । yaś ca lobhakṣayaṁ prāptaḥ sa vai bhikṣur nirucyate ।।",
  "uv32#32.53": "uttīrṇo yena vai paṅko marditā grāmakaṇṭakāḥ । yaś ca tṛṣṇākṣayaṁ prāptaḥ sa vai bhikṣur nirucyate ।।",
  "uv32#32.54": "yena jitā grāmakaṇṭakā hy ākrośāś ca vadhāś ca bandhanaṁ ca । yaḥ parvatavat sthito hy aneyaḥ sukhaduḥkhena na vethate sa bhikṣuḥ",
  "uv32#32.55": "yo nātyasaraṁ na cātyalīyaṁ jñātvā vitatham imaṁ hi sarvalokam । sa tu bhikṣur idaṁ jahāty apāraṁ hy urago jīrṇam iva tvacaṁ purāṇam ।।",
  "uv32#32.56": "yo rāgam udācchinatty aśeṣaṁ bisapuṣpam iva jaleruhaṁ vigāhya । sa tu bhikṣur idaṁ jahāty apāraṁ hy urago jīrṇam iva tvacaṁ purāṇam ।।",
  "uv32#32.57": "yo dveṣam udācchinatty aśeṣaṁ bisapuṣpam iva jaleruhaṁ vigāhya । sa tu bhikṣur idaṁ jahāty apāraṁ hy urago jīrṇam iva tvacaṁ purāṇam ।।",
  "uv32#32.58": "yo moham udācchinatty aśeṣaṁ bisapuṣpam iva jaleruhaṁ vigāhya । sa tu bhikṣur idaṁ jahāty apāraṁ hy urago jīrṇam iva tvacaṁ purāṇam ।।",
  "uv32#32.59": "yo mānam udācchinatty aśeṣaṁ bisapuṣpam iva jaleruhaṁ vigāhya । sa tu bhikṣur idaṁ jahāty apāraṁ hy urago jīrṇam iva tvacaṁ purāṇam ।।",
  "uv32#32.60": "yo lobham udācchinatty aśeṣaṁ bisapuṣpam iva jaleruhaṁ vigāhya । sa tu bhikṣur idaṁ jahāty apāraṁ hy urago jīrṇam iva tvacaṁ purāṇam ।।",
  "uv32#32.61": "tṛṣṇāṁ ya udācchinatty aśeṣaṁ bisapuṣpam iva jaleruhaṁ vigāhya । sa tu bhikṣur idaṁ jahāty apāraṁ hy urago jīrṇam iva tvacaṁ purāṇam ।।",
  "uv32#32.62": "yas tūtpatitaṁ nihanti rāgaṁ visṛtaṁ sarpaviṣaṁ yathauṣadhena । sa tu bhikṣur idaṁ jahāty apāraṁ hy urago jīrṇam iva tvacaṁ purāṇam ।।",
  "uv32#32.63": "yas tūtpatitaṁ nihanti dveṣaṁ visṛtaṁ sarpaviṣaṁ yathauṣadhena । sa tu bhikṣur idaṁ jahāty apāraṁ hy urago jīrṇam iva tvacaṁ purāṇam ।।",
  "uv32#32.64": "yas tūtpatitaṁ nihanti mohaṁ visṛtaṁ sarpaviṣaṁ yathauṣadhena । sa tu bhikṣur idaṁ jahāty apāraṁ hy urago jīrṇam iva tvacaṁ purāṇam ।।",
  "uv32#32.65": "yas tūtpatitaṁ nihanti mānaṁ visṛtaṁ sarpaviṣaṁ yathauṣadhena । sa tu bhikṣur idaṁ jahāty apāraṁ hy urago jīrṇam iva tvacaṁ purāṇam ।।",
  "uv32#32.66": "yas tūtpatitaṁ nihanti lobhaṁ visṛtaṁ sarpaviṣaṁ yathauṣadhena । sa tu bhikṣur idaṁ jahāty apāraṁ hy urago jīrṇam iva tvacaṁ purāṇam ।।",
  "uv32#32.67": "yas tūtpatitaṁ nihanti tṛṣṇāṁ visṛtaṁ sarpaviṣaṁ yathauṣadhena । sa tu bhikṣur idaṁ jahāty apāraṁ hy urago jīrṇam iva tvacaṁ purāṇam ।।",
  "uv32#32.68": "yo rāgam udācchinatty aśeṣaṁ naḍasetum iva sudurbalaṁ mahaughaḥ । sa tu bhikṣur idaṁ jahāty apāraṁ hy urago jīrṇam iva tvacaṁ purāṇam ।।",
  "uv32#32.69": "yo dveṣam udācchinatty aśeṣaṁ naḍasetum iva sudurbalaṁ mahaughaḥ । sa tu bhikṣur idaṁ jahāty apāraṁ hy urago jīrṇam iva tvacaṁ purāṇam ।।",
  "uv32#32.70": "yo moham udācchinatty aśeṣaṁ naḍasetum iva sudurbalaṁ mahaughaḥ । sa tu bhikṣur idaṁ jahāty apāraṁ hy urago jīrṇam iva tvacaṁ purāṇam ।।",
  "uv32#32.71": "yo mānam udācchinatty aśeṣaṁ naḍasetum iva sudurbalaṁ mahaughaḥ । sa tu bhikṣur idaṁ jahāty apāraṁ hy urago jīrṇam iva tvacaṁ purāṇam ।।",
  "uv32#32.72": "yo lobham udācchinatty aśeṣaṁ naḍasetum iva sudurbalaṁ mahaughaḥ । sa tu bhikṣur idaṁ jahāty apāraṁ hy urago jīrṇam iva tvacaṁ purāṇam ।।",
  "uv32#32.73": "tṛṣṇāṁ ya udācchinatty aśeṣaṁ naḍasetum iva sudurbalaṁ mahaughaḥ । sa tu bhikṣur idaṁ jahāty apāraṁ hy urago jīrṇam iva tvacaṁ purāṇam ।।",
  "uv32#32.74": "tṛṣṇāṁ ya udācchinatty aśeṣaṁ saritāṁ śīghrajavām aśoṣayajñaḥ । sa tu bhikṣur idaṁ jahāty apāraṁ hy urago jīrṇam iva tvacaṁ purāṇam ।।",
  "uv32#32.75": "yaḥ kāmaguṇāṁ prahāya sarvāṁ chitvā kāmagatāni bandhanāni । sa tu bhikṣur idaṁ jahāty apāraṁ hy urago jīrṇam iva tvacaṁ purāṇam ।।",
  "uv32#32.76": "yo nīrvaraṇāṁ prahāya pañca tv anighaś chinnakathaṁkatho viśalyaḥ । sa tu bhikṣur idaṁ jahāty apāraṁ hy urago jīrṇam iva tvacaṁ purāṇam ।।",
  "uv32#32.77": "yasya vitarkā vidhūpitāstv ādhyātmaṁ vinivartitā hy aśeṣam । sa tu bhikṣur idaṁ jahāty apāraṁ hy urago jīrṇam iva tvacaṁ purāṇam ।।",
  "uv32#32.78": "yasya hi vanasā na santi ke cin mūlaṁ cākuśalasya yasya naṣṭam । sa tu bhikṣur idaṁ jahāty apāraṁ hy urago jīrṇam iva tvacaṁ purāṇam ।।",
  "uv32#32.79": "yasya jvarathā na santi ke cin mūlaṁ cākuśalasya yasya naṣṭam । sa tu bhikṣur idaṁ jahāty apāraṁ hy urago jīrṇam iva tvacaṁ purāṇam ।।",
  "uv32#32.80": "yasyānuśayā na santi ke cin mūlaṁ cākuśalasya yasya naṣṭam । sa tu bhikṣur idaṁ jahāty apāraṁ hy urago jīrṇam iva tvacaṁ purāṇam ।।",
  "uv32#32.81": "sa bhikṣur yasya śīlāni sa dhyāyī yatra śunyatā । sa yogī yatra sātatyaṁ tat sukhaṁ yatra nirvṛtiḥ ।।",
  "uv31#31.1": "durnigrahasya laghuno yatrakāmanipātinaḥ । cittasya damanaṁ sādhu cittaṁ dāntaṁ sukhāvaham ।।",
  "uv31#31.2": "vārijo vā sthale kṣipta okād oghāt samuddhṛtaḥ । parispandati vai cittaṁ māradheyaṁ prahātavai ।।",
  "uv31#31.3": "pṛthag vidhāvate cittaṁ sūryasyeva hi raśmayaḥ ।tat paṇḍito vārayati hy aṅkuśenaiva kuñjaram ।।",
  "uv31#31.4": "bhrūṇadheyam idaṁ cittaṁ niḥsāram anidarśanam । sadainam anuśāsāmi mā me 'narthāya niścaret ।।",
  "uv31#31.5": "idaṁ purā cittam acāri cārikāṁ yenecchakaṁ yena kāmaṁ yatheṣṭam ।tat saṁnigṛhṇāmi hi yoniśas tv idaṁ nāgaṁ prabhinnaṁ hi yathāṅkuśena ।।",
  "uv31#31.6": "anekaṁ jātisaṁsāraṁ saṁdhāvitvā punaḥ punaḥ । gṛhakārakaiṣamāṇas tvaṁ duḥkhā jātiḥ punah punaḥ ।।",
  "uv31#31.7": "gṛhakāraka dṛṣṭo 'si na punar gehaṁ kariṣyasi । sarve te pārśukā bhagnā gṛhakūṭaṁ visaṁskṛtam । visaṁskāragate citte ihaiva kṣayam adhyagāḥ ।।",
  "uv31#31.8": "spandanaṁ capalaṁ cittaṁ durakṣyaṁ durnivāraṇam । ṛjuṁ karoti medhāvī iṣukāra iva tejasā ।।",
  "uv31#31.8A": "dūraṁgamam ekacaram aśarīraṁ guhāśayam । ye cittaṁ damayiṣyanti vimokṣyante mahābhayāt ।।",
  "uv31#31.9": "na dveṣī dveṣiṇaḥ kuryād vairī vā vairiṇo hitam । mithyāpraṇihitaṁ cittaṁ yat kuryād ātmanātmanaḥ ।।",
  "uv31#31.10": "na taṁ mātā pitā vāpi kuryāj jñātis tathāparaḥ । samyakpraṇihitaṁ cittaṁ yat kuryād dhitam ātmanaḥ ।।",
  "uv31#31.11": "yathā hy agāraṁ ducchannaṁ vṛṣṭiḥ samatibhindati । evaṁ hy abhāvitaṁ cittaṁ rāgaḥ samatibhindati ।।",
  "uv31#31.12": "yathā hy agāraṁ ducchannaṁ vṛṣṭiḥ samatibhindati । evaṁ hy abhāvitaṁ cittaṁ dveṣaḥ samatibhindati ।।",
  "uv31#31.13": "yathā hy agāraṁ ducchannaṁ vṛṣṭiḥ samatibhindati । evaṁ hy abhāvitaṁ cittaṁ mohaḥ samatibhindati ।।",
  "uv31#31.14": "yathā hy agāraṁ ducchannaṁ vṛṣṭiḥ samatibhindati । evaṁ hy abhāvitaṁ cittaṁ mānaḥ samatibhindati ।।",
  "uv31#31.15": "yathā hy agāraṁ ducchannaṁ vṛṣṭiḥ samatibhindati । evaṁ hy abhāvitaṁ cittaṁ lobhaḥ samatibhindati ।।",
  "uv31#31.16": "yathā hy agāraṁ ducchannaṁ vṛṣṭiḥ samatibhindati । evaṁ hy abhāvitaṁ cittaṁ tṛṣṇā samatibhindati ।।",
  "uv31#31.17": "yathā hy agāraṁ succhannaṁ vṛṣṭir na vyatibhindati । evaṁ subhāvitaṁ cittaṁ rāgo na vyatibhindati ।।",
  "uv31#31.18": "yathā hy agāraṁ succhannaṁ vṛṣṭir na vyatibhindati । evaṁ subhāvitaṁ cittaṁ dveṣo na vyatibhindati ।।",
  "uv31#31.19": "yathā hy agāraṁ succhannaṁ vṛṣṭir na vyatibhindati । evaṁ subhāvitaṁ cittaṁ moho na vyatibhindati ।।",
  "uv31#31.20": "yathā hy agāraṁ succhannaṁ vṛṣṭir na vyatibhindati । evaṁ subhāvitaṁ cittaṁ māno na vyatibhindati ।।",
  "uv31#31.21": "yathā hy agāraṁ succhannaṁ vṛṣṭir na vyatibhindati । evaṁ subhāvitaṁ cittaṁ lobho na vyatibhindati ।।",
  "uv31#31.22": "yathā hy agāraṁ succhannaṁ vṛṣṭir na vyatibhindati । evaṁ subhāvitaṁ cittaṁ tṛṣṇā na vyatibhindati ।।",
  "uv31#31.23": "manaḥpūrvaṅgamā dharmā manaḥśreṣṭhā manojavāḥ । manasā hi praduṣṭena bhāṣate vā karoti vā । tatas taṁ duḥkham anveti cakraṁ vā vahataḥ padam ।।",
  "uv31#31.24": "manaḥpūrvaṅgamā dharmā manaḥśreṣṭhā manojavāḥ । manasā hi prasannena bhāṣate vā karoti vā । tatas taṁ sukham anveti cchāyā vā hy anugāminī ।।",
  "uv31#31.25": "nāprasannena cittena duṣṭena kṣubhitena vā । dharmo hi śakyam ājñātuṁ saṁrambhabahulena vā ।।",
  "uv31#31.26": "vinīya yas tu saṁrambham aprasādaṁ ca cetasā । āghātaṁ caiva niḥsṛjya prajānīyāt subhāṣitam ।।",
  "uv31#31.27": "na pratyanīkasāreṇa suvijñeyaṁ subhāṣitam । upakliṣṭena cittena saṁrambhabahulena vā ।।",
  "uv31#31.28": "anavasthitacittasya saddharmam avijānataḥ । pāriplavaprasādasya prajñā na paripūryate ।।",
  "uv31#31.29": "srotāṁsi yasya ṣaṭtiṁśan manaḥprasravaṇāni hi । vahanti nityaṁ durdṛṣṭeḥ saṁkalpair gredhaniḥśritaiḥ ।।",
  "uv31#31.30": "ratim anusṛtam indriyānugaṁ puruṣaṁ cittavaśānuvartakam । yaśa iha hi jahāti sarvadā drumam iva śīrṇaphalaṁ yathāṇḍajaḥ ।।",
  "uv31#31.31": "ātāpī vihara tvam apramatto mā te kāmaguṇo matheta cittam । mā lohaguḍāṁ gileḥ pramattaḥ krandaṁ vai narakeṣu pacyamānaḥ ।।",
  "uv31#31.32": "utthānakāleṣu nihīnavīryo vācā balī tv ālasiko nirāśaḥ । sadaiva saṁkalpahataḥ kusīdo jñānasya mārgaṁ satataṁ na vetti ।।",
  "uv31#31.33": "sthūlāṁ vitarkān atha vāpi sūkṣmāṁ samudgatāṁ mānasasaṁplavārtham । vitarkayaṁ vai satataṁ vitarkān etāṁ sadā dhāvati bhrāntacittaḥ ।।",
  "uv31#31.34": "etāṁs tu vidvāṁ manaso vitarkān ātāpavāṁ saṁvaravāṁ smṛtātmā । jahāty aśeṣān apunarbhavāya samāhito dhyānarataḥ sumedhāḥ ।।",
  "uv31#31.35": "kumbhopamaṁ kāyam imaṁ viditvā nagaropamaṁ cittam adhiṣṭhitaṁ ca । yudhyeta māraṁ prajñāyudhena jitaṁ ca rakṣed aniveśanaḥ syāt ।।",
  "uv31#31.36": "phenopamaṁ kāyam imaṁ viditvā nagaropamaṁ cittam adhiṣṭhitaṁ ca । yudhyeta māraṁ prajñāyudhena jitaṁ ca rakṣed aniveśanaḥ syāt ।।",
  "uv31#31.37": "kumbhopamaṁ lokam imaṁ viditvā nagaropamaṁ cittam adhiṣṭhitaṁ ca । yudhyeta māraṁ prajñāyudhena jitaṁ ca rakṣed aniveśanaḥ syāt ।।",
  "uv31#31.38": "phenopamaṁ lokam imaṁ viditvā nagaropamaṁ cittam adhiṣṭhitaṁ ca । yudhyeta māraṁ prajñāyudhena jitaṁ ca rakṣed aniveśanaḥ syāt ।।",
  "uv31#31.39": "saṁbodhyaṅgeṣu yeṣāṁs tu samyak cittaṁ subhāvitam । ādānaṁ pratiniḥsṛjya cānupādāyam āśritāḥ ।kṣīṇāsravā vāntadoṣās te loke parinirvṛtāḥ ।।",
  "uv31#31.40": "svacittam anurakṣaṁ vai svavālaṁ camarī yathā । bhūteṣu ca dayāpannaḥ sukhān na parihīyate ।।",
  "uv31#31.41": "etaṁ nāgasya nāgena tv īṣādantasya hastinaḥ । sameti cittaṁ cittena yad eko ramate vane ।।",
  "uv31#31.42": "avyāpannena cittena yo bhūtāny anukampate । maitraḥ sa sarvasatveṣu vairaṁ tasya na kena cit ।।",
  "uv31#31.42A": "avyāpannena cittena yo bhūtāny anukampate ।maitraḥ sa sarvaprāṇeṣu vairaṁ tasya na kena cit ।।",
  "uv31#31.42B": "avyāpannena cittena yo bhūtāny anukampate । maitraḥ sa sarvabhūteṣu vairaṁ tasya na kena cit ।।",
  "uv31#31.43": "ekam api cet prāṇam aduṣṭacitto maitrāyate kuśalaṁ tena hi syāt । sarvāṁs tu satvāṁ manasānukampaṁ prabhūtam āryaḥ prakaroti puṇyam ।।",
  "uv31#31.44": "yo hy udagreṇa cittena tv adīnena sadā naraḥ । bhāvayet kuśalāṁ dharmāṁ yogakṣemasya prāptaye ।।",
  "uv31#31.45": "śāntam asya mano bhavati śāntā vāk kāyakarma ca । samyagājñāvimuktasya hy upaśāntasya bhikṣuṇaḥ ।।",
  "uv31#31.46": "pañcāṅgikena tūryeṇa na ratir bhavati tādṛśī । yādṛśy ekāgracittasya samyag dharmāṁ vipaśyataḥ ।।",
  "uv31#31.47": "sukhaṁ svapanti munayo na te śocanti māmikām । yeṣāṁ dhyānarataṁ cittaṁ kāmas teṣāṁ na vidyate ।।",
  "uv31#31.48": "sukhaṁ modanti munayo na te śocanti māmikām । yeṣāṁ dhyānarataṁ cittaṁ vartmas teṣāṁ na vidyate ।।",
  "uv31#31.49": "yasya śailopamaṁ cittaṁ sthitaṁ nānuprakampate । viraktaṁ rajanīyebhyaḥ kopanīye na kupyate । yasyaivaṁ bhāvitaṁ cittaṁ kutas taṁ duḥkham eṣyati ।।",
  "uv31#31.50": "nopavādī nopaghātī prātimokṣe ca saṁvaraḥ । mātrajñatā ca bhakteṣu prāntaṁ ca śayanāsanam । adhicitte samāyoga etad buddhasya śāsanam ।।",
  "uv31#31.51": "cittanimittasya kovidaḥ pravivekasya rasaṁ prajānakaḥ । dhyāyī nipakaḥ pratismṛto vetti prītisukhaṁ nirāmiṣam ।।",
  "uv31#31.52": "manaś ca yo rakṣati bhāṣitaṁ ca ceṣṭe ca kāyasya sadaiva yuktaḥ । sa prāpya śokaṁ hi na duḥkhitaḥ syāt satyasthitaḥ satyavidaḥ sumedhāḥ ।।",
  "uv31#31.53": "arakṣitena cittena mithyādṛṣṭihatena ca । stīnamiddhābhibhūtena vaśaṁ mṛtyor nigacchati ।।",
  "uv31#31.54": "tasmād rakṣitacittaḥ syāt samyaksaṁkalpagocaraḥ । samyagdṛṣṭipuraskāro jñātvā caivodayavyayam । stīnamiddhābhibhūr bhikṣuḥ sarvadurgatayo jahet ।।",
  "uv31#31.55": "cittasya hi saṁyamaḥ sukhaṁ cittaṁ rakṣata mā pramadyata । cittena hi vañcitā prajā hy ekatyā narakeṣu pacyate ।।",
  "uv31#31.56": "cittasya hi saṁyamaḥ sukhaṁ cittaṁ rakṣata mā pramadyata । cittena hi vañcitā prajā hy ekatyā tīryakṣu pacyate ।।",
  "uv31#31.57": "cittasya hi saṁyamaḥ sukhaṁ cittaṁ rakṣata mā pramadyata । cittena hi vañcitā prajā hy ekatyā preteṣu pacyate ।।",
  "uv31#31.58": "cittasya hi saṁyamaḥ sukhaṁ cittaṁ rakṣata mā pramadyata । citte tu surakṣite prajā hy ekatyā manujeṣu modate ।।",
  "uv31#31.59": "cittasya hi saṁyamaḥ sukhaṁ cittaṁ rakṣata mā pramadyata । citte tu surakṣite prajā hy ekatyā svargeṣu modate ।।",
  "uv31#31.60": "cittasya hi saṁyamaḥ sukhaṁ cittaṁ rakṣata mā pramadyata । citte tu surakṣite prajā hy ekatyā nirvāṇam āpnute ।।",
  "uv10#10.1": "śraddhātha hrīśīlam athāpi dānaṁ dharmā ime satpuruṣapraśastāḥ । etaṁ hi mārgaṁ divyaṁ vadanti etenāsau gacchati devalokam ।।",
  "uv10#10.2": "na vai kadaryā devalokaṁ vrajanti bālā hi te na praśaṁsanti dānam । śrāddhas tu dānaṁ hy anumodamāno 'py evaṁ hy asau bhavati sukhī paratra ।।",
  "uv10#10.3": "śraddhā hi vittaṁ puruṣasya śreṣṭhaṁ dharmaḥ sucīrṇaḥ sukham ādadhāti । satyaṁ hi vai svādutamaṁ rasānāṁ prajñājīvī jīvināṁ śreṣṭha uktaḥ ।।",
  "uv10#10.4": "śraddhādhano hy arhatāṁ dharmaṁ nirvāṇaprāptaye । śuśruṣur labhate prajñāṁ tatra tatra vicakṣaṇaḥ ।।",
  "uv10#10.5": "śraddhayā tarati hy ogham apramādena cārṇavam । vīryeṇa tyajate duḥkhaṁ prajñayā pariśudhyate ।।",
  "uv10#10.6": "nirvāṇābhirato bhikṣuś chinatti bhavabandhanam ।।",
  "uv10#10.7": "yasya śraddhā ca śīlaṁ caivāhiṁsā saṁyamo damaḥ ।sa vāntadoṣo medhāvī sādhurūpo nirucyate ।।",
  "uv10#10.8": "śrāddhāḥ śīlena saṁpannas tyāgavāṁ vītamatsaraḥ । vrajate yatra yatraiva tatra tatraiva pūjyate ।।",
  "uv10#10.9": "yo jīvaloke labhate śraddhāṁ prajñāṁ ca paṇḍitaḥ । tad dhi tasya dhanaṁ śreṣṭhaṁ hīnam asyetarad dhanam ।।",
  "uv10#10.10": "āryāṇāṁ darśanaḥ kāmaḥ saddharmaśravaṇe rataḥ ।vinītamātsaryamalaḥ sa vai śrāddho nirucyate ।।",
  "uv10#10.11": "śrāddho gṛhṇāti pātheyaṁ puṇyaṁ coraiḥ sudurharam । coraṁ harantaṁ vārayati harantaḥ śramaṇāḥ priyāḥ । śramaṇān āgatāṁ dṛṣṭvā abhinandati paṇḍitāḥ ।।",
  "uv10#10.12": "dadanty eke yathā śraddhā yathāvibhavato janāḥ । tatra yo durmanā bhavati pareṣāṁ pānabhojane । nāsau divā ca rātrau ca samādhim adhigacchati ।।",
  "uv10#10.13": "yasya tv ete samucchinnās tālamastakavad dhatāḥ । sa vai divā ca rātrau ca samādhim adhigacchati ।।",
  "uv10#10.14": "vītaśraddhaṁ na seveta hradaṁ yadvad dhi nirjalam । sa cet khanel labhet tatra vāri kardamagandhikam ।।",
  "uv10#10.15": "śrāddhaṁ prājñaṁ tu seveta hradaṁ yadvaj jalārthikaḥ ।acchodakaṁ viprasannaṁ śītatoyam anāvilam ।।",
  "uv10#10.16": "nānurakta iti rajyeta hy atra vai dīryate janaḥ ।aprasannāṁ varjayitvā prasannān upasevate ।।",
  "uv25#25.1": "aśrāddhebhiḥ kadaryebhiḥ piśunair vibhūtinandibhiḥ । sākhyaṁ kurvīta na prājñaḥ saṁgatiḥ pāpair hi pāpikā ।।",
  "uv25#25.2": "śrāddhebhiḥ peśalebhiś ca śīlavadbhir bahuśrutaiḥ । sākhyaṁ kurvīta saprajñaḥ saṁgatir bhadrair hi bhadrikā ।।",
  "uv25#25.3": "na bhajet pāpakaṁ mitraṁ na bhajet puruṣādhamam ।bhajeta mitraṁ kalyāṇaṁ bhajed uttamapūruṣam ।।",
  "uv25#25.4": "addhā narāḥ sevitavyāḥ śrutāḍhyāḥ sthānacintakāḥ ।. teṣāṁ hi śrutvā tu subhāṣitāni vināpi tebhyo labhate viśeṣam ।।",
  "uv25#25.5": "hīyati puruṣo nihīnasevī na tu khalu hāyeta tulyasevī । śreṣṭham upagato hy upaiti śraiṣṭhyaṁ tasmāc chreṣṭham ihātmano bhajeta ।।",
  "uv25#25.6": "śreyo hi labhate nityaṁ yaḥ śreṣṭhān upasevate । prajñayā cottamatamāṁ śīlenopaśamena ca ।।",
  "uv25#25.7": "pūtimatsyāṁ kuśāgreṇa yo naro hy upanahyate । kuśāpi pūtikā vānti hy evaṁ pāpopasevanāḥ ।।",
  "uv25#25.8": "tagaraṁ palāśapatreṇa yo naro hy upanahyati । patrāṇy api sugandhīni sad evaṁ saṁgamāt satām ।।",
  "uv25#25.9": "akurvann api pāpāni kurvāṇam upasevate । śaṅkito bhavati pāpasya avarṇaś cāsya vardhate ।।",
  "uv25#25.10": "saṁsevamānaḥ pāpo hi saṁspṛṣṭaḥ saṁspṛśet parān । śaro liptaḥ kalāpasthān aliptān upalimpati । upalepabhayād dhīro naiva pāpasakhā bhavet ।।",
  "uv25#25.11": "yādṛśaṁ kurute mitraṁ yādṛśaṁ copasevate । na cirāt tādṛśo bhavati saṁsevā hy asya tādṛśī ।।",
  "uv25#25.12": "tasmāt phalapuṭasyaiva dṛṣṭvā saṁpākam ātmanaḥ । asanto nopaseveta santaḥ seveta paṇḍitaḥ ।।",
  "uv25#25.13": "yāvajjīvaṁ pi ced bālaḥ paṇḍitāṁ paryupāsate । na sa dharmaṁ vijānāti darvī sūparasān iva ।।",
  "uv25#25.14": "muhūrtam api saprajñaḥ paṇḍitāṁ paryupāsate । sa vai dharmaṁ vijānāti jihvā sūparasān iva ।।",
  "uv25#25.15": "yāvajjīvaṁ pi ced bālaḥ paṇḍitāṁ paryupāsate । na sa dharmaṁ vijānāti prajñā hy asya na vidyate ।।",
  "uv25#25.16": "muhūrtam api saprajñaḥ paṇḍitāṁ paryupāsate । sa vai dharmaṁ vijānāti prajñā tasya hi vidyate ।।",
  "uv25#25.17": "yāvajjīvaṁ pi ced bālaḥ paṇḍitāṁ paryupāsate । na sa dharmaṁ vijānāti samyaksaṁbuddhadeśitam ।।",
  "uv25#25.18": "muhūrtam api saprajñaḥ paṇḍitāṁ paryupāsate । sa vai dharmaṁ vijānāti samyaksaṁbuddhadeśitam ।।",
  "uv25#25.19": "ekam arthapadaṁ proktaṁ paṇḍitasyārthakārakam । bālasya tu na kṛtyāya syāt sarvaṁ buddhabhāṣitam ।।",
  "uv25#25.20": "bālaḥ padasahasreṇa padam ekaṁ na budhyate । padenaikena medhāvī padānāṁ vindate śatam ।।",
  "uv25#25.21": "amitraḥ paṇḍitaḥ śreyāṁ na tu bālo 'nukampakaḥ । bālo 'nukampamāno hi narakān upakarṣati ।।",
  "uv25#25.22": "yo jānīyād ahaṁ bāla iti bālaḥ sa paṇḍitaḥ । bālaḥ paṇḍitamānī tu bāla eva nirucyate ।।",
  "uv25#25.23": "yac ca bālaḥ praśaṁseta yac ca nindeta paṇḍitaḥ । nindā tu paṇḍitāc chreṣṭhā na tu bālāt praśaṁsanā ।।",
  "uv25#25.24": "bālaṁ na paśyec chṛṇuyān na ca no tena saṁvaset । duḥkho bālair hi saṁvāso hy amitreṇaiva sarvaśaḥ । dhīrais tu sukhasaṁvāso jñātīnām iva saṁgramaḥ ।।",
  "uv25#25.25": "dhīraṁ prājñaṁ niṣeveta śīlavantaṁ bahuśrutam । dhaureyaṁ javasaṁpannaṁ candraṁ tārāgaṇā iva ।।",
  "uv12#12.1": "āryasatyāni catvāri prajñayā paśyate yadā । eṣa mārgaṁ prajānāti bhavatṛṣṇāpradālanam ।।",
  "uv12#12.2": "uddhataṁ hi rajo vātair yathā vṛṣṭena śamyati । evaṁ śāmyanti saṁkalpāḥ prajñayā paśyate yadā ।।",
  "uv12#12.3": "śreṣṭhā hi prajñā loke 'smiṁ yeyaṁ nirvedhagāminī । yayā samyak prajānāti jātimaraṇasaṁkṣayam ।।",
  "uv12#12.4": "mārgeṣv aṣṭāṅgikaḥ śreṣṭhaś catvāry āryāṇi satyataḥ ।śreṣṭho virāgo dharmāṇāṁ cakṣuṣmāṁ dvipadeṣu ca ।।",
  "uv12#12.5": "anityāṁ sarvasaṁskārāṁ prajñayā paśyate yadā । atha nirvidyate duḥkhād eṣa mārgo viśuddhaye ।।",
  "uv12#12.6": "duḥkhaṁ hi sarvasaṁskārāṁ prajñayā paśyate yadā । atha nirvidyate duḥkhād eṣa mārgo viśuddhaye ।।",
  "uv12#12.7": "śunyataḥ sarvasaṁkārāṁ prajñayā paśyate yadā । atha nirvidyate duḥkhād eṣa mārgo viśuddhaye ।।",
  "uv12#12.8": "sarvadharmā anātmānaḥ prajñayā paśyate yadā । atha nirvidyate duḥkhād eṣa mārgo viśuddhaye ।।",
  "uv12#12.9": "ākhyāto vo mayā mārgas tv ajñāyai śalyakṛntanaḥ । yuṣmābhir eva karaṇīyam ākhyātāras tathāgatāḥ ।।",
  "uv12#12.10": "deśito vo mayā mārgas tṛṣṇāśalyanikṛntanaḥ । yuṣmābhir eva karaṇīyam deṣṭāro hi tathāgatāḥ ।।",
  "uv12#12.11": "eṣo hi mārgo nāsty anyo darśanasya viśuddhaye । pratipannakāḥ prahāsyanti dhyāyino mārabandhanam ।।",
  "uv12#12.12": "eṣo 'ñjaso hy eṣa ca vai parākramas tv ekāyano haṁsapatho yathā hrade । yam adhyagāc chakyamuniḥ samāhitas tam eva cākhyāti gaṇeṣv abhīkṣṇaśaḥ ।।",
  "uv12#12.13": "ekāyanaṁ jātijarāntadarśī mārgaṁ vadaty eṣa hitānukampī । etena mārgeṇa hi tīrṇavantas tariṣyate ye prataranti caugham ।।",
  "uv12#12.14": "atyantaniṣṭhāya damāya śuddhaye saṁsārajātīmaraṇakṣayāya । anekadhātupratisaṁvidhāya mārgo hy ayaṁ lokavidā prakāśitaḥ ।।",
  "uv12#12.15": "gaṅgāgataṁ yadvad apetadoṣaṁ saṁsyandate vāri tu sāgareṇa । tathaiva mārgaḥ sugatapradeśitaḥ saṁsyandate 'yaṁ hy amṛtasya prāptaye ।।",
  "uv12#12.16": "yo dharmacakraṁ hy ananuśrutaṁ purā prāvartayat sarvabhūtānukampī । taṁ tādṛśaṁ devanarāgrasatvaṁ nityaṁ namasyeta bhavasya pāragam ।।",
  "uv12#12.17": "sadā vitarkāṁ kuśalāṁ vitarkayet sadā punaś cākusalāṁ vivarjayet । tato vitarkāṁś ca vicāritāni ca prahāsyate vṛṣṭir ivoddhataṁ rajaḥ ।।",
  "uv12#12.18": "sa vai vitarkopaśamena cetasā spṛśeta saṁbodhisukhaṁ hy anuttaram । śubhaṁ samādhiṁ manasā nibandhayed vivekajaṁ bhāvayitvāpramāṇam । pradālayitvā tribhur ālayāṁs trīṁ jahāti bandhāṁ nipakaḥ pratismṛtaḥ ।।",
  "uv12#12.19": "prajñāyudho dhyānabalopapetaḥ samāhito dhyānarataḥ smṛtātmā । lokasya buddhvā hy udayavyayaṁ ca vimucyate vedakaḥ sarvato 'sau ।।",
  "uv12#12.20": "sukhaṁ sukhārthī labhate samācaraṁ kīrtiṁ samāpnoti yaśaś ca sarvataḥ । ya āryam aṣṭāṅgikam āñjasaṁ śivaṁ bhāvayati mārgaṁ hy amṛtasya prāptaye ।।",
  "uv14#14.1": "akruddhasya hi yaḥ krudhyet karma pāpam akurvataḥ ।duḥkhaṁ tam eva spṛśati loke 'smiṁś ca paratra ca ।।",
  "uv14#14.2": "pūrvaṁ kṣiṇoti hātmānaṁ paścād bāhyaṁ vihiṁsati । sa hatas tv itaraṁ hanti vītaṁseneva pakṣiṇaḥ ।।",
  "uv14#14.3": "hantāraṁ labhate hantā vairī vairāṇi paśyati । akroṣṭāraṁ tathākroṣṭā roṣitāraṁ ca roṣakaḥ ।।",
  "uv14#14.4": "anyatrāśravaṇād asya saddharmasyāvijānakāḥ । āyuṣy evaṁ paritte hi vairaṁ kurvanti kena cit ।।",
  "uv14#14.5": "pṛthakchabdāḥ samutpannās taṁ ca śreṣṭham iti manyathā । saṁghe hi bhidyamāne 'smiṁ śreṣṭham ity abhimanyathā ।।",
  "uv14#14.6": "asthicchidāṁ prāṇahṛtāṁ gavāśvadhanahāriṇāṁ । rāṣṭraṁ vilumpatāṁ caiva punar bhavati saṁgatam । yuṣmākaṁ nu kathaṁ na syād imaṁ dharmaṁ vijānatām ।। [i] asthicchinnāḥ prāṇaharā gavāśvadhanahārakāḥ । rāṣṭrāṇāṁ ca viloptāras teṣāṁ bhavati saṁgatam । yuṣmākaṁ nu kathaṁ na syād imaṁ dharmaṁ vijānatām ।। [ii]",
  "uv14#14.7": "paṇḍitābhā parāmṛṣṭā vāg yā gocarabhāṣiṇī । vyāyacchanti mukhaṁ vāmā yayā nītā na te budhāḥ ।।",
  "uv14#14.8": "pare hi na vijānanti vayam atrodyamāmahe । atra ye tu vijānanti teṣāṁ śāmyanti methakāḥ ।।",
  "uv14#14.9": "ākrośan mām avocan mām ajayan mām ajāpayet । atra ye hy upanahyanti vairaṁ teṣāṁ na śāmyati ।।",
  "uv14#14.10": "ākrośan mām avocan mām ajayan mām ajāpayet । atra ye nopanahyanti vairaṁ teṣāṁ praśāmyati ।।",
  "uv14#14.11": "na hi vaireṇa vairāṇi śāmyantīha kadā cana । kṣāntyā vairāṇi śāmyanti eṣa dharmaḥ sanātanaḥ ।।",
  "uv14#14.12": "vairaṁ na vaireṇa hi jātu śāmyec chāmyed avaireṇa tu vairabhāvaḥ । vairaprasaṅgo hy ahitāya dṛṣṭas tasmād dhi vairaṁ na karoti vidvān ।।",
  "uv14#14.13": "sa cel labhed vai nipakaṁ sahāyaṁ loke caraṁ sādhu hi nityam eva । abhibhūya sarvāṇi parisravāṇi careta tenāptamanā smṛtātmā ।।",
  "uv14#14.14": "sa cel labhed vai nipakaṁ sahāyaṁ loke caraṁ sādhu hi nityam eva । rājeva rāṣṭraṁ vipulaṁ prahāya ekaś caren na ca pāpāni kuryāt ।।",
  "uv14#14.15": "caraṁś ca nādhigaccheta sahāyaṁ tulyam ātmanaḥ । ekacaryāṁ dṛḍhaṁ kuryān nāsti bāle sahāyatā ।।",
  "uv14#14.16": "ekasya caritaṁ śreyo na tu bālaḥ sahāyakaḥ ।. ekaś caren na ca pāpāni kuryād alpotsuko 'raṇyagataiva nāgaḥ ।। [i] ekasya caritaṁ ṣreyo na tu bālasahāyatā । alposukaś cared eko mātaṅgāraṇye nāgavat ।। [ii]",
  "uv13#13.1": "phalaṁ vai kadaliṁ hanti phalaṁ veṇuṁ phalaṁ naḍam ।satkāraḥ kāpuruṣaṁ hanti svagarbho 'śvatarīṁ yathā ।।",
  "uv13#13.2": "yāvad eva hy anarthāya jñāto bhavati bāliśaḥ । hanti bālasya śuklāṁśaṁ mūrdhānaṁ cāsya pātayet ।।",
  "uv13#13.3": "asanto lābham icchanti satkāraṁ caiva bhikṣuṣu । āvāseṣu ca mātsaryaṁ pūjāṁ parakuleṣu ca ।।",
  "uv13#13.4": "mām eva nityaṁ jānīyur gṛhī pravrajitas tathā । mama prativaśāś ca syuḥ kṛtyākṛtyeṣu keṣu cit ।।",
  "uv13#13.5": "iti bālasya saṁkalpā icchāmānābhivardhakāḥ ।anyā hi lābhopaniṣad anyā nirvāṇagāminī ।।",
  "uv13#13.6": "etaj jñātvā yathābhūtaṁ buddhānāṁ śrāvakaḥ sadā । satkāraṁ nābhinandeta vivekaṁ anubṛṁhayet ।।",
  "uv13#13.7": "na vyāyamente sarvatra nānyeṣāṁ puruṣo bhavet । nānyāṁ niḥśritya jīveta dharmeṇa na vaṇik caret ।।",
  "uv13#13.8": "svalābhaṁ nāvamanyeta nānyeṣāṁ spṛhako bhavet । anyeṣāṁ spṛhako bhikṣuḥ samādhiṁ nādhigacchati ।।",
  "uv13#13.9": "sukhaṁ jīvitum icchec cec chramaṇyārtheṣv avekṣavān । ahir mūṣakadurgaṁ vā seveta śayanāsanam ।।",
  "uv13#13.10": "sukhaṁ jīvitum icchec cec chramaṇyārtheṣv avekṣavān । itaretareṇa saṁtuṣyed ekadharmaṁ ca bhāvayet ।।",
  "uv13#13.11": "sukhaṁ jīvitum icchec cec chramaṇyārtheṣv avekṣavān । sāṁghikaṁ nāvamanyeta cīvaraṁ pānabhojanam ।।",
  "uv13#13.12": "alpajñāto 'pi ced bhavati śīleṣu susamāhitaḥ । vidvāṁsas taṁ praśaṁsanti śuddhājīvam atandritam ।।",
  "uv13#13.13": "traividyaḥ syāt sa ced bhikṣur mṛtyuhantā nirāsravaḥ । alpajñātam iti jñātvā hy avajānanty ajānakāḥ ।। [i] sa ced bhavati traividyo mṛtyuhāyī nirāsravaḥ ।jñātvālpajñāta iti tam avajānanty ajānakāḥ ।। [ii]",
  "uv13#13.14": "sa cet tv ihānnapānasya lābhī bhavati pudgalaḥ । pāpadharmāpi ced bhavati sa teṣāṁ bhavati pūjitaḥ ।।",
  "uv13#13.15": "bahūn amitrāṁ labhate saṁghāṭīpravṛtaḥ sadā । lābhī yo hy annapānasya vastraśayyāsanasya ca ।।",
  "uv13#13.16": "etad ādīnavaṁ jñātvā satkāreṣu mahābhayam ।alpajñāto hy anutsukaḥ smṛto bhikṣuḥ parivrajet ।।",
  "uv13#13.17": "nāyam anaśanena jīvate nāhāro hṛdayasya śāntaye । āhāraḥ sthitaye tu vidyate taj jñātvā hi careta eṣaṇām ।।",
  "uv13#13.18": "paṅkas tv iti yo hi vindate nityaṁ vandanamānanā kule । sūkṣmaḥ śalyo duruddharaḥ satkāraḥ kāpuruṣeṇa dustyajaḥ ।।",
  "uv28#28.1": "sarvapāpasyākaraṇaṁ kuśalasyopasaṁpadaḥ ।svacittaparyavadanam etad buddhasya śāsanam ।।",
  "uv28#28.2": "dadataḥ puṇyaṁ pravardhate vairaṁ na kriyate ca saṁyamāt । kuśalī prajahāti pāpakaṁ rāgadoṣamohakṣayāt tu nirvṛtiḥ ।।",
  "uv28#28.3": "sārdhaṁ carann ekakaḥ sadā miśro hy anyajanena vedakaḥ kuśalī prajahāti pāpakaṁ krauñcaḥ kṣīrapako yathodakam ।।",
  "uv28#28.4": "dṛṣṭvā hy ādīnavaṁ loke jñātvā dharmaniraupadhim । āryo na ramate pāpe pāpo na ramate śubhe ।।",
  "uv28#28.5": "pravivekarasaṁ jñātvā rasaṁ copaśamasya vai । nirjvaro bhavati niṣpāpo dharmaprītirasaṁ piban ।।",
  "uv28#28.6": "anavasrutacittasya tv anunnahanacetasaḥ । puṇyapāpaprahīṇasya nāsti durgatito bhayam ।।",
  "uv28#28.7": "niṣeddhāraṁ pravaktāraṁ yaj jāned vadyadarśinam । nigṛhyavādinaṁ dhīraṁ tādṛśaṁ satataṁ bhajet । tādṛśaṁ bhajamānasya śreyo bhavati na pāpakam ।।",
  "uv28#28.8": "upaśānto hy uparato mandabhāṣī hy anuddhataḥ । dhunāti pāpakāṁ dharmāṁ drumapatraṁ yathānilaḥ ।।",
  "uv28#28.9": "yo hy apraduṣṭasya narasya duṣyate śuddhasya nityaṁ vigatāṅgaṇasya । tam eva bālaṁ pratiyāti pāpaṁ kṣiptaṁ rajaḥ prativātaṁ yathaiva ।।",
  "uv28#28.10": "yad yat karoti puruṣas tat tat paśyati hātmanaḥ ।kalyāṇakārī kalyāṇaṁ pāpakārī ca pāpakam ।।",
  "uv28#28.11": "ātmanā hi kṛte pāpe tv ātmanā kliśyate sadā । ātmanā tv akṛte pāpe hy ātmanaiva viśudhyate ।।",
  "uv28#28.12": "aśuddhabuddhiṁ pratyātmaṁ nānyo hy anyaṁ viśodhayet । abhimathnāti taṁ pāpaṁ vajram aśmamaṇiṁ yathā ।।",
  "uv28#28.13": "cakṣuṣmāṁ viṣamānīva vidyamāne parākramet । paṇḍito jīvaloke 'smiṁ pāpāni parivarjayet ।।",
  "uv28#28.14": "vaṇig vā sabhayaṁ mārgam alpaśāstro mahādhano । viṣaṁ jīvitakāmo vā pāpāni parivarjayet ।।",
  "uv28#28.15": "pāṇau cāsya vraṇo na syād dhārayet pāṇinā viṣam ।nāvraṇe krāmati viṣaṁ nāsti pāpam akurvataḥ ।।",
  "uv28#28.16": "sukarāṇi hy asādhūni svātmano hy ahitāni ca । yad vai hitaṁ ca pathyaṁ ca tad vai paramaduṣkaram ।।",
  "uv28#28.17": "sukaraṁ sādhunā sādhu sādhu pāpena duṣkaram ।pāpaṁ pāpena sukaraṁ pāpam āryeṇa duṣkaram ।।",
  "uv28#28.18": "madhuvad manyate bālo yāvat pāpaṁ na pacyate । yadā tu pacyate pāpam atha duḥkhaṁ nigacchati ।।",
  "uv28#28.19": "pāpo 'pi paśyate bhadraṁ yāvat pāpaṁ na pacyate । yadā tu pacyate pāpam atha pāpāni paśyati ।।",
  "uv28#28.20": "bhadro 'pi paśyate pāpaṁ yāvad bhadraṁ na pacyate । yadā tu pacyate bhadram atha bhadrāṇi paśyati ।।",
  "uv28#28.21": "kuryāc cet puruṣaḥ pāpaṁ nainaṁ kuryāt punaḥ punaḥ ।na tatra cchandraṁ kurvīta duḥkhaṁ pāpasya saṁcayaḥ ।।",
  "uv28#28.22": "kuryāc cet puruṣaḥ puṇyaṁ kuryāc cainaṁ punaḥ punaḥ । tatra cchandraṁ ca kurvīta sukhaṁ puṇyasya saṁcayaḥ ।।",
  "uv28#28.23": "abhitvareta kalyāṇe pāpāc cittaṁ nivārayet । dhandhaṁ hi kurvataḥ puṇyaṁ pāpeṣu ramate manaḥ ।।",
  "uv28#28.24": "alpakaṁ pi kṛtaṁ pāpaṁ duḥkhāya parataḥ sadā । mahate bhavaty anarthāya viṣaṁ koṣṭhagataṁ yathā ।।",
  "uv28#28.25": "alpakaṁ pi kṛtaṁ puṇyaṁ paraloke sukhāvaham । arthāya mahate nityaṁ sasyānām iva saṁcayaḥ ।।",
  "uv28#28.26": "adaṇḍeṣu hi daṇḍena yo 'praduṣṭeṣu duṣyate ।daśānām anyatamaṁ sthānaṁ kṣipram eva nigacchati ।।",
  "uv28#28.27": "jñātīnāṁ vā vinābhāvaṁ bhogānāṁ vā parikṣayam । rājato hy upasargaṁ vāpy abhyākhyānaṁ ca dāruṇam ।।",
  "uv28#28.28": "vedanāṁ kaṭukāṁ vāpi śarīrasya ca bhedanam ।ābādhaṁ vāpi paruṣaṁ cittakṣepam athāpi vā ।।",
  "uv28#28.29": "atha vāsyāpy agārāṇi hy agnir dahati sarvathā । bhedāt kāyasya cāprājño daśamāṁ durgatiṁ vrajet ।।",
  "uv28#28.30": "pāpe tu kṛte hi nāśvasec cirakṛte dūrakṛte 'pi nāśvaset । rahasi ca kṛte 'pi nāśvased asti tasya vipāka iti nāśvaset ।।",
  "uv28#28.31": "puṇye tu kṛte hi ihāśvasec cirakṛte dūrakṛte 'pi cāśvaset । rahasi ca kṛte 'pi cāśvased asti tasya vipāka iti cāśvaset ।।",
  "uv28#28.32": "pāpe tu kṛte hi śocate cirakṛte dūrakṛte 'pi śocate । rahasi ca kṛte 'pi śocate asti tasya vipāka iti śocate ।।",
  "uv28#28.33": "puṇye tu kṛte hi nandate cirakṛte dūrakṛte 'pi nandate । rahasi ca kṛte 'pi nandate asti tasya vipāka iti nandate ।।",
  "uv28#28.34": "iha śocati pretya śocati pāpakarmā hy ubhayatra śocati । sa hi śocati sa praśocati dṛṣṭvā karma hi kliṣṭam ātmanaḥ ।।",
  "uv28#28.35": "iha nandati pretya nandati kṛtapuṇyo hy ubhayatra nandati । sa hi nandati sa pramodate dṛṣṭvā karma hi viśuddham ātmanaḥ ।।",
  "uv28#28.36": "pāpe tu kṛte hi śocate cirakṛte dūrakṛte 'pi śocate । rahasi ca kṛte 'pi śocate bhūyaḥ śocati durgatiṁ gataḥ ।।",
  "uv28#28.37": "puṇye tu kṛte hi nandate cirakṛte dūrakṛte 'pi nandate । rahasi ca kṛte 'pi nandate bhūyo nandati sadgatiṁ gataḥ ।।",
  "uv28#28.38": "puṇye tu kṛte hi modate cirakṛte dūrakṛte 'pi modate । rahasi ca kṛte 'pi modate bhūyo modati sadgatiṁ gataḥ ।।",
  "uv28#28.39": "kṛte ca pāpe 'py akṛte ca puṇye 'dharmaṁ samādāya vihāya dharmam । bibheti mṛtyor iha pāpakarmā bhinnaplavo madhya ivodakasya ।।",
  "uv28#28.40": "kṛtaṁ ca puṇyaṁ hy akṛtaṁ ca pāpaṁ satāṁ ca dharmaś caritaḥ purāṇaḥ । bibheti mṛtyor na kadaṁ cid eva yathaiva nāvā dṛḍhayā tarantaḥ ।।",
  "uv3#3.1": "vitarkapramathitasya jantunas tīvrarāgasya śubhānudarśinaḥ । bhūyas tṛṣṇā pravardhate gāḍhaṁ hy eṣa karoti bandhanam ।।",
  "uv3#3.2": "vitarkavyupaśame tu yo rato hy aśubhāṁ bhāvayate sadā smṛtaḥ । tṛṣṇā hy eṣa prahāsyate sa tu khalu pūtikaroti bandhanam ।।",
  "uv3#3.3": "kāmāndhajālaprakṣiptās tṛṣṇayācchāditāḥ prajāḥ । pramattā bandhane baddhā matsyavat kupināmukhe । jarāmaraṇam āyānti vatsaḥ kṣīrapaka iva mātaram ।।",
  "uv3#3.4": "manujasya pramattacāriṇas tṛṣṇā vardhati māluteva hi । sa hi saṁsarate punaḥ punaḥ phalam icchann iva vānaro vane ।।",
  "uv3#3.5": "saritāni vai snehitāni vai saumanasyāni bhavanti jantunaḥ । ye sātasitāḥ sukhaiṣiṇas te vai jātijaropagā narāḥ ।।",
  "uv3#3.6": "tṛṣṇābhir upaskṛtāḥ prajāḥ paridhāvanti śaśā va vāgurām ।saṁyojanaiḥ saṅgasaktā duḥkhaṁ yānti punaḥ punaś cirarātram ।।",
  "uv3#3.7": "tṛṣṇayā grathitāḥ satvā raktacittā bhavābhave । te yogayukta māreṇa hy ayogakṣemiṇo janāḥ । jarāmaraṇam āyānti yogā hi duratikramāḥ ।।",
  "uv3#3.8": "yas tu tṛṣṇāṁ prahāyeha vītatṛṣṇo bhavābhave । tṛṣṇayā vibhavad bhikṣur anicchuḥ parinirvṛtaḥ ।।",
  "uv3#3.9": "ya etāṁ sahate grāmyāṁ tṛṣṇāṁ loke sudustyajām । śokās tasya nivardhante hy avavṛṣṭā bīraṇā yathā ।।",
  "uv3#3.10": "yas tv etāṁ tyajate grāmyāṁ tṛṣṇāṁ loke sudustyajām । śokās tasya nivartante udabindur iva puṣkarāt ।।",
  "uv3#3.11": "tad vai vadāmi bhadraṁ vo yāvantaḥ stha samāgatāḥ ।tṛṣṇāṁ samūlāṁ khanata uśīrārthīva bīraṇām । tṛṣṇāyāḥ khātamūlāyā nāsti śokaḥ kuto bhayam ।।",
  "uv3#3.12": "tṛṣṇādvitīyaḥ puruṣo dīrgham adhvānam āśayā । punaḥ punaḥ saṁsarate garbham eti punaḥ punaḥ । itthaṁbhāvānyathībhāvaḥ saṁsare tv āgatiṁ gatim ।।",
  "uv3#3.13": "tāṁ tu tṛṣṇāṁ prahāyeha vītatṛṣṇo bhavābhave । nāsau punaḥ saṁsarate tṛṣṇā hy asya na vidyate ।।",
  "uv3#3.14": "yayā devā manuṣyāś ca sitās tiṣṭhanti hārthikāḥ ।tarataitāṁ viṣaktikāṁ kṣaṇo vo mā hy upatyagāt । kṣaṇātītā hi śocante narakeṣu samarpitāḥ ।।",
  "uv3#3.15": "tṛṣṇā hi hetuḥ saritā viṣaktikā gaṇḍasya nityaṁ visṛteha jālinī । latāṁ pipāsām apanīya sarvaśo nivartate duḥkham idaṁ punaḥ punaḥ ।।",
  "uv3#3.16": "yathāpi mūlair anupadrutaiḥ sadā chinno 'pi vṛkṣaḥ punar eva jāyate । evaṁ hi tṛṣṇānuśayair anuddhṛtair nivartate duḥkham idaṁ punaḥ punaḥ ।।",
  "uv3#3.17": "yathāpi śalyo dṛḍham ātmanā kṛtas tam eva hanyād balasā tv adhiṣṭhitaḥ । tathā tv ihādhyātmasamutthitā latās tṛṣṇā vadhāyopanayanti prāṇinām ।।",
  "uv3#3.18": "etad ādīnavaṁ jñātvā tṛṣṇā duḥkhasya saṁbhavam । vītatṛṣṇo hy anādānaḥ smṛto bhikṣuḥ parivrajet ।",
  "uv8#8.1": "abhūtavādī narakān upaiti yaś cānyad apy ācaratīha karma । ubhau hi tau pretya samau niruktau nihīnadharmau manujau paratra ।।",
  "uv8#8.2": "pruṣasya hi jātasya kuṭhārī jāyate mukhe । yayā chinatti hātmānaṁ vācā durbhāṣitaṁ vadan ।।",
  "uv8#8.3": "yo nindiyāṁ praśaṁsati tān api nindati ye praśaṁsiyāḥ । sa cinoti mukhena taṁ kaliṁ kalinā tena sukhaṁ na vindati ।।",
  "uv8#8.4": "alpamātro hy ayaṁ kalir ya ihākṣeṇa dhanaṁ parājayet । ayam atra mahattaraḥ kalir yaḥ sugateṣu manaḥ pradūṣayet ।।",
  "uv8#8.5": "śataṁ sahasrāṇi nirarbudāni ṣaṭtrimśatiṁ pañca tathārbudāni । yān āryagarhī narakān upaiti vācaṁ manaś ca praṇidhāya pāpakam ।।",
  "uv8#8.6": "asataṁ hi vadanti pāpacittā narakaṁ vardhayate vadhāya nityam ।anavadyabalas titīkṣate tāṁ manaso hy āvilatāṁ vivarjayitvā ।।",
  "uv8#8.7": "yaḥ śāsanaṁ hy arhatām āryāṇāṁ dharmajīvinām । pratikrośati durmedhā dṛṣṭiṁ niḥśritya pāpikām । phalaṁ kaṇṭakaveṇur vā phalaty ātmavadhāya saḥ ।।",
  "uv8#8.8": "kalyāṇikāṁ vimuñceta naiva muñceta pāpikām । muktā kalyāṇikī śreyo muktā tapati pāpikā ।।",
  "uv8#8.9": "na ca mukte pramuñcet tāṁ muñcamāno hi bādhyate । naivam āryāḥ pramuñcanti muktā bālair hi pāpikā ।।",
  "uv8#8.10": "mukhena saṁyato bhikṣur mandabhāṣī hy anuddhataḥ । arthaṁ dharmaṁ ca deśayati madhuraṁ tasya bhāṣitam ।।",
  "uv8#8.11": "subhāṣitaṁ hy uttamam āhur āryā dharmaṁ vaden nādharmaṁ tad dvitīyam । priyaṁ vaden nāpriyaṁ tat tṛtīyaṁ satyaṁ vaden nāsatyaṁ tac caturtham ।।",
  "uv8#8.12": "tām eva vācaṁ bhāṣeta yayātmānaṁ na tāpayet । parāṁś ca na vihiṁseta sā hi vāk sādhu bhāṣitā ।।",
  "uv8#8.13": "priyodyam eva bhāṣeta yā hi vācābhinanditā । nādadāti yayā pāpaṁ bhāṣamāṇaḥ sadā priyam ।।",
  "uv8#8.14": "satyā syād amṛtā vācā satyavācā hy anuttarā । satyam arthe ca dharme ca vācam āhuḥ pratiṣṭhitām ।।",
  "uv8#8.15": "yāṁ buddho bhāṣate vācaṁ kṣemāṁ nirvāṇaprāptaye । duḥkhasyāntakriyāyuktāṁ sā hi vāk sādhu bhāṣitā ।।",
  "uv15#15.1": "ānāpānasmṛtir yasya paripūrṇā subhāvitā । anupūrvaṁ parijitā yathā buddhena deśitā । sa imaṁ bhāsate lokam abhramuktaiva candramāḥ ।।",
  "uv15#15.2": "sthitena kāyena tathaiva cetasā sthito niṣaṇṇo 'py atha vā śayānaḥ । nityaṁ smṛto bhikṣur adhiṣṭhamāno labheta pūrvāparato viśeṣam । labdhvā ca pūrvāparato viśeṣam adarśanaṁ mṛturājasya gacchet ।।",
  "uv15#15.3": "smṛtiḥ kāyagatā nityaṁ saṁvaraś cendriyaiḥ sadā । samāhitaḥ sa jānīyāt tena nirvāṇam ātmanaḥ ।।",
  "uv15#15.4": "yasya syāt sarvataḥ smṛtiḥ satataṁ kāyagatā hy upasthitā । no ca syān no ca me syān na bhaviṣyati na ca me bhaviṣyati । anupūrvavihāravān asau kālenottarate viṣaktikām ।।",
  "uv15#15.5": "yo jāgaret smṛtimāṁ saṁprajānaḥ samāhito mudito viprasannaḥ । kālena dharmāṁ mīmāṁsamānaḥ so 'tikramej jātijarāṁ saśokām ।।",
  "uv15#15.6": "tasmāt sadā jāgarikāṁ bhajeta yo vīryavāṁ smṛtimān apramattaḥ । saṁyojanaṁ jātijarāṁ ca hitvā ihaiva duḥkhasya karoti so 'ntam ।।",
  "uv15#15.7": "jāgarantaḥ śṛṇudhvaṁ me suptāś ca pratibudhyata । supteṣu jāgaraṁ śreyā na hi jāgarato bhayam ।।",
  "uv15#15.8": "jāgaryam anuyuktānām ahorātrānuśikṣiṇām । amṛtaṁ cādhimuktānām astaṁ gacchanti āsravāḥ ।।",
  "uv15#15.9": "lābhas teṣāṁ manuṣyāṇāṁ ye buddhaṁ śaraṇaṁ gatāḥ । yeṣāṁ divā ca rātrau ca nityaṁ buddhagatā smṛtiḥ ।।",
  "uv15#15.10": "lābhas teṣāṁ manuṣyāṇāṁ ye dharmaṁ śaraṇaṁ gatāḥ । yeṣāṁ divā ca rātrau ca nityaṁ dharmagatā smṛtiḥ ।।",
  "uv15#15.11": "lābhas teṣāṁ manuṣyāṇāṁ ye saṁghaṁ śaraṇaṁ gatāḥ । yeṣāṁ divā ca rātrau ca nityaṁ saṁghagatā smṛtiḥ ।।",
  "uv15#15.12": "suprabuddhaṁ prabudhyante ime gautamaśrāvakāḥ । yeṣāṁ divā ca rātrau ca nityaṁ buddhagatā smṛtiḥ ।।",
  "uv15#15.13": "suprabuddhaṁ prabudhyante ime gautamaśrāvakāḥ । yeṣāṁ divā ca rātrau ca nityaṁ dharmagatā smṛtiḥ ।।",
  "uv15#15.14": "suprabuddhaṁ prabudhyante ime gautamaśrāvakāḥ । yeṣāṁ divā ca rātrau ca nityaṁ saṁghagatā smṛtiḥ ।।",
  "uv15#15.15": "suprabuddhaṁ prabudhyante ime gautamaśrāvakāḥ । yeṣāṁ divā ca rātrau ca nityaṁ kāyagatā smṛtiḥ ।।",
  "uv15#15.15A": "suprabuddhaṁ prabudhyante ime gautamaśrāvakāḥ । yeṣāṁ divā ca rātrau ca nityaṁ samādhayaḥ smṛtāḥ ।।",
  "uv15#15.16": "suprabuddhaṁ prabudhyante ime gautamaśrāvakāḥ । yeṣāṁ divā ca rātrau ca nityaṁ śīlagatā smṛtiḥ ।।",
  "uv15#15.16A": "suprabuddhaṁ prabudhyante ime gautamaśrāvakāḥ । yeṣāṁ divā ca rātrau ca nityaṁ tyāgagatā smṛtiḥ ।।",
  "uv15#15.16B": "suprabuddhaṁ prabudhyante ime gautamaśrāvakāḥ । yeṣāṁ divā ca rātrau ca nityaṁ devagatā smṛtiḥ ।।",
  "uv15#15.17": "suprabuddhaṁ prabudhyante ime gautamaśrāvakāḥ । yeṣāṁ divā ca rātrau caivāhiṁsāyāṁ rataṁ manaḥ ।।",
  "uv15#15.18": "suprabuddhaṁ prabudhyante ime gautamaśrāvakāḥ । yeṣāṁ divā ca rātrau caivāvyāpāde rataṁ manaḥ ।।",
  "uv15#15.19": "suprabuddhaṁ prabudhyante ime gautamaśrāvakāḥ । yeṣāṁ divā ca rātrau ca naiṣkramye 'bhirataṁ manaḥ ।।",
  "uv15#15.20": "suprabuddhaṁ prabudhyante ime gautamaśrāvakāḥ । yeṣāṁ divā ca rātrau ca nityaṁ dhyānarataṁ manaḥ ।।",
  "uv15#15.21": "suprabuddhaṁ prabudhyante ime gautamaśrāvakāḥ । yeṣāṁ divā ca rātrau ca viveke 'bhirataṁ manaḥ ।।",
  "uv15#15.22": "suprabuddhaṁ prabudhyante ime gautamaśrāvakāḥ । yeṣāṁ divā ca rātrau ca śunyatāyāṁ rataṁ manaḥ ।।",
  "uv15#15.23": "suprabuddhaṁ prabudhyante ime gautamaśrāvakāḥ । yeṣāṁ divā ca rātrau caivānimitte rataṁ manaḥ ।।",
  "uv15#15.24": "suprabuddhaṁ prabudhyante ime gautamaśrāvakāḥ । yeṣāṁ divā ca rātrau ca ākiñcanye rataṁ manaḥ ।।",
  "uv15#15.25": "suprabuddhaṁ prabudhyante ime gautamaśrāvakāḥ । yeṣāṁ divā ca rātrau ca bhāvanāyāṁ rataṁ manaḥ ।।",
  "uv15#15.26": "suprabuddhaṁ prabudhyante ime gautamaśrāvakāḥ । yeṣāṁ divā ca rātrau ca nirvāṇe 'bhirataṁ manaḥ ।।"
}
]